ADVERTISSEMENT.


E ſujet de ceſte Tragedie eſt ſi con¬
nu, qu'il n'auoit pas beſoin d’argu¬
ments. Quiconque a leu Ioſephe, Zo¬
nare , Egeſipe, & nouuellement le
Politique mal-heureux, exprimé
d’vn ſtile magnifique, par le Reuerend Pere Cauſ¬
ſin; ſçait aſſeZ quelles ont eſté les violences d'He¬
rode, qui furent fatales aux Innocens, & parti¬
culierement à cette Illuſtre Mariane, dont il auoit
vſurpé le lict & la liberté, auec la Couronne de
Iudée. Ie me fuis efforcé de dépeindre au vif lhu¬
meur de ce Prince ſanguinaire, à qui la Nature
auoit fait aſſeZ de graces pour le rendre vn des
plus grands hommes de ſon ſiecle, s'il neuſt em¬
ployé ces merueilleux auantages contre ſa propre
reputation, en corrompant des biens ſi purs par le
débordement d’vne cruauté ſans exemple, & des
autres vices qu'on a remarquez en ſa vie. Voy
ceſte peinture en ſon iour, & n'y cherche pas des


finiſſemens qui pourroient affoiblir en quelque ſorte
la hardieſſe du deſſein: Ie ne me ſuis pas proposé
de remplir cét ouurage d’imitations Italiennes, &


ẽ iij


de pointes recherchées; i'ay ſeulement voulu deſcri¬
re auec vn peu de bien-ſeance, les diuers ſentimens
d’vn Tyran courageux & ſpirituel, les artifices
d'vne femme enuieuſe & vindicatiue, & la con¬
ſtance d'vne Reine dont la vertu meritoit vn plus
fauorable deſtin: E i'ay dépeint tout cela de la ma¬
niere que i'ay creu pouuoir mieux reüßir dans la per¬
ſpectiue du Theatre; ſans m'attacher mal à pro¬
pos à des fineſſes trop eſtudiées; Et qui font pa¬
roiſtre vne trop grande affectation, en vn temps
où l'on fait plus d'eſtat des beautez, qui ſont natu¬
relles, que de celles qui ſont fardées.


LES PERSONNAGES.


HERODE.


THARE'.


SON CAPITAINE DES GARDES
PHERORE, Frere d’Herode.


SALOME, ſa ſœur.


MARIANE.


ALEXANDRA, Mere de Mariane.


DINA, Dame d’honneur, & confi¬


dente de Mariane.


L’ESCHANSON.


LE GRAND PREVOST.


DEVX IVGES.


SOESME.


L’EVNVQVE.


LE CONCIERGE.


NARBAL, Gentilhomme, qui raconte


la mort de Mariane.


La Scene eſt en Ieruſalem.


ARGVMENT


DV


PREMIER ACTE.


1. Herode s’eſueille en ſurſaut, troublé d’vne viſion eſ¬
pouuantable. 2. Son frere & ſa ſœur eſſayent de re¬
mettre ſon eſprit de ceſte frayeur, luy repreſentant
la vanité des ſonges. 3. Herode ſe recueille en ſoy-
meſme, s'aſſeure ſur l’amitié des Romains, & ſur ſa
valeur. 4. Puis ceſte crainte eſtant dſſipée, il ſe plaint
de l’amour qu’il a pour Mariane, dont il ſouhaiteroit
d’eſtre plus aimé. 5. Pherore & Salome s’efforcent
en vain de rendre de mauuais offices à cette Princeſ¬
ſe. 6. Herode l’enuoye querir par Soeſme, auec deſ¬
ſein de l'obliger à prendre plus d'affection pour luy.


LA


LA


MARIANE


TRAGEDIE.


ACTE PREMIER


SCENE PREMIERE.


HERODE, S’éveillant en ſurſaut.


ANTOSME injurieux qui troubles
mon repos,


Ne renouuelle plus tes inſolens propos;
Va dans L'ombre eternelle, ombre pleine
d'enuie,


Et ne te meſle pas de cenſurer ma vie:


A


2 LA MARIANE,


Ie ſuis aſſez ſçauant en l'art de bien regner,


Sans que ton vain courroux me le vienne enſeigner;
Et i'ay trop ſeurement affermy mon Empire
Pour craindre les malheurs que tu me viens predire:
Ie donneray bon ordre a tous les accidens,


Qui n'eſtans point preueus, perdent les imprudens.
Mais quoy? le front me ſuë, & ie ſuis hors d'ha¬
leine;


Mon ame en ce repos a trouué tant de peine
A ſe deſabuſer d'vne faſcheuſe erreur,
Que i'en ſuis tout émeu de colere & d'horreur.


Ferore pa¬
roiſt auec
le Capitai¬
ne des Gar¬
des


Hola.


TRAGEDIE.


3


SCENE


DEVXIESME.


THARE Capitaine des Gardes, HERODE,
PHERORE,


THARE'.


QVe vous plaiſt-il, Sire?


HERODE.


Ah! voicy Pherore.


PHERORE,


On me diſoit icy que vous dormiez encore.
A ij


LA MARIANE,
HERODE.


Tu m'as bien entendu quand i'ay parlé tout haut;
Ie me ſuis éueillé tout à l'heure en ſurſaut,


Apres la viſion la plus melancolique
Qui puiſſe deuancer vn accident tragique.


PHERORE.


Les ſonges les plus noirs que l'on puiſſe inuenter,
Seroient-ils ſuffiſans de vous eſpouuenter:


Vous qui ſçaueZ brauer les forces indomptables,
Et qui craigneZ ſi peu les perils veritables?


Ce ſont des viſions qui n'ont iamais d’effet.


HERODE.


Mon eſprit eſt troublé du ſonge que i'ay fait,


Il m'en reuient ſans ceſſe vne idée importune,
Qui ne doit m'auertir que de quelque infortune:
C’eſt vn auant-coureur de quelque aduerſité.


PHERORE.


On ne doit pas en faire vne neceßité;


Ces apparitions ſont comme les images
Qu’vn meſlange confus forme dans les nuages;
C'eſt vn ſombre tableau d’hommes & d'animaux
Qui ne fait arriuer ny des biens ny des maux.


TRAGEDIE. 5


HERODE.


Quand tu nous fus rauy par vn deſtin contraire,
Mon genereux aiſné, braue & fidelle frere,
I'appris ton accident par vn meſme rapport:
Ie fus par meſme voye aduerty de ta mort:


I’eus aux bords du Iourdain des viſions cruelles
Qui preuinrent le bruit de ces triſtes nouuelles.


PHERORE.


Pour moy i'ay mille fois des ſonges obſerué,


Sans que de leur preſage il ſoit rien arriué;
Et ſelon qu'vn Rabin me fit vn iour entendre;
C'eſt les prendre fort bien, que de n'en rien attendre.


HERODE.


Quelles fortes raiſons apportoit ce Docteur,


Qui ſouſtient que le ſonge eſt touſiours vn menteur?


PHERORE.


Il diſoit que l’humeur qui dans nos corps domine,
A voir certains obiects, en dormant nous encline:
Le flegme humide & froid, s'eſleuant au cerueau,


Y vient repreſenter des broüillars & de l'eau:


La bile ardente & jaune, aux qualitez ſubtiles,


N'y dépeint que combats, qu'embrazmens de villes:


A iij


6 LA MARIANE,


Le ſang qui tient de l'air, & reſpond au Printemps,
Rend les moins fortuneZ en leurs ſonges contens:
Sa douce exhalaiſon ne forme que des roſes,


Des obiects eſgayeZ & d'agreables choſes:


Et la melancholie à la noire vapeur,


Ou ſe logent touſiours la triſteſſe & la peur,


Ne pouuant figurer que des images ſombres,
Nous fait voir des tombeaux, des ſpectres & des
ombres.


C'eſt ainſi que chacun apperçoit en dormant
Les indices ſecrets de ſon temperament.


HERODE.


Ainſi l'on ſongeroit touſiours les meſmes choſes?


PHEROPE.


Les ſonges quelquefois viennent par d'autres cau¬
ſes;


De meſme que les vns expriment nos humeurs,
Les autres bien ſouuent repreſentent nos mœurs.
L'ame d'vn homme noble, encore qu'il repoſe,
Meſpriſe la Fortune, & l'Honneur ſe propoſe:


Et celle du volleur, preuenant ſon deſtin,
Rencontre des Preuoſts, ou fait quelque butin.


De meſme l'vſurier en ſommeillant repaſſe,


Et les yeux & les mains ſur l'argent qu'il amaſſe:


7


TRAGEDIE.


Et l’ Amant preuenu de crainte ou de deſirs,
Eſprouue des rigueurs, ou gouſte des plaiſirs.


HERODE.


Ces expoſitions ne me contentent gueres,


Ces principes communs ont des effets vulgaires;
Et tu ſçais qu'autresfois l’Egypte remarquoit
Aux ſonges importuns que Ioſeph expliquoit;


Qu'il en eſt, dont l’image eſt heureux ou funeſte;
Nous annonçans la grace, ou le courroux celeſte:
Quoy qu'il en ſoit, Pherore, eſcoute vn peu le mien,
N'importe qu'il promette, ou du mal ou du bien.


Salome
entre.


8 LA MARIANE,


SCENE


TROISIESME.


SALOME, HERODE, PHERORE,
SOESME.


SALOME.


Ous plaiſt-il que i'entende außi cette pein¬


ture,


Qui n'eſt à bien parler qu'vne vaine pein¬
ture,


Qu'vn Enygme confus ſur le ſable tracé?


HERODE.


Ne m'interromps donc pas quand i'auray commencé.
La lumiere & le bruit s'eſpandoient parmy le
monde:


Et lors que le Soleil qui ſe leue de l'onde
Eſleuant au cerueau de legeres vapeurs,


Rend les ſonges qu'on fait plus clairs & moins
trompeurs:


Apres


TRAGEDIE. 9


Apres mille embaras d'eſpeces incertaines,


De rencontre ſans ſuite, & de chimeres vaines,
Ie me ſuis trouué ſeul dans vn bois eſcarté
Ou l'horreur habitoit auec l'obſcurité,


Lors qu'vne voix plaintiue a percé les tenebres,
Appelant MARIANE auec des tons funebres,
Iay couru vers le lieu d'où le bruit s'eſpandoit,
Suiuant dans ce tranſport l'Amour qui me gui¬
doit,


Et qui ſembloit encor m'auoir preſté ſes aiſles,
Pour atteindre pluſtoſt ce miracle des Belles:


Mes pas mont amené ſur le bord d'vn eſtang,
Dont i'ay trouué les eaux toutes rouges de ſang;


Il eſt tombé deſſus vn eſclat de tonnerre;


l'ay ſenty ſous mes pieds vn tremblement de terre,


Et deſſus ce riuage, enuironné d'effroy,


Le ieune Ariſtobule a paru deuant moy.


SALOME.


O Cieux! ie ſerois morte eſtant en voſtre place;


Le ſang à ce recit dans mes veines ſe glace.


PHERORE.


Ie ſens la meſme horreur dans mes os ſe couler:


B


10


LA MARIANE,
HERODE.


EſcouteZ donc le reſte, & me laiſſeZ parler;
Il n'auoit point icy la Tyare à la teſte
Comme aux iours ſolemnels de noſtre grande feſte;
Ou tirant trop d’eſclat d'vn riche veſtement,


Il obligeoit les Iuifs à dire hautement,


Qu'vne ſi glorieuſe, & ſi noble perſonne,
Meritoit de porter la Mytre & la Couronne.
le ne l'ay reconnu qu'a la voix ſeulement;


Il ſembloit retiré de l'onde fraiſchement,


Son corps eſtoit enflé l'eau qu'il auoit beuë,


Ses cheueux tous moüilleZ luy tomboient ſur la veuë,
Les flots auoient eſteint la clarté de ſes yeux,


Oui s'eſtoient en mourant tourneZ deuers les Cieux;
Il ſembloit que l'effort d'vne cruelle rage
Auoit laißé l'horreur peinte ſur ſon viſage,


Et que de ſang meurtry tout ſon teint ſe couuriſt,
Et ſa bouche eſtoit morte encor qu'elle s'ouuriſt.


Ses propos dés l'abord, ont eſté des iniures,
Des reproches ſanglans: mais tous pleins d'impo¬
ſtures.


Il a fait contre moy mille imprecations,


Il m'eſt venu charger de maledictions,


Ma parlé des rigueurs ſur ſon pere exercées,


M'imputant tous les maux de nos guerres paſſées:


TRAGEDIE. 11


Bref voyant qu'il oſoit ainſi s'émanciper,


A la fin i'ay leué le bras pour le fraper:


Mais penſant de la main repouſſer cét outrage,
Ie n'ay trouué que l'air au lieu de ſon viſage:
Ainſi de violence, & d'horreur trauaillé,
Auec vn cry fort haut ie me ſuis eſueillé.


Voila quel eſt mon ſonge: & bien que vous en ſem¬


ble,


Salome, qu'en dis-tu?


SALOME.


Moy? Ie dis que i'en tremble:


PHERORE.


Ie ne celeray pas que i'en ſuis effrayé.


SALOME.


C'eſt quelque auis du Ciel qui vous eſt enuoyé.


HERODE.


L'auis à déchifrer eſt ſi fort difficile,
Qu'il n'euſt pû m'obliger d'vn ſoin plus inutile.


B ij


12


LA MARIANE
SALOME.


L'Eſtat, d'vn changement peut eſtre menacé.


HERODE.


Ce qu'eſcrit le Deſtin, ne peut eſtre effacé,


Il faut bon-gré, mal-gré, que l'ame reſoluë
Suiue ce qui a marqué ſa puiſſance abſoluë:


De ſes pieges ſecrets on ne peut s'afranchir,


Nous y courons plus droit en penſant les gauchir.
L'homme à qui la Fortune a fait des auantages,
Eſt comme le vaiſſeau ſauué de cent orages;


Qui ſujet toutefois aux caprices du ſort,


Peut ſe perdre à la rade, ou perir dans le port.


Mais qui me peut choquer? & qu'ay-ie plus à
craindre


Au faiſte du bon-heur où l'on me voit atteindre?
Rien n'eſt aſſez puiſſant pour me perdre auiourd’huy,
Si le Ciel en tombant ne m'accable ſous luy:
Ie ne puis ſuccomber que par vne auanture
Dont le coup ſoit fatal à toute la Nature.


Tous les Aſmoneans ſont dedans le tombeau,


On voit deſſus le Thrône vn Monarque nouueau,
Qui tient ſous les Lauriers ſa Couronne & ſa teſte
Pour iamais à l'abry des coups de la tempeſte.


Ie ſçay bien quel ſupport Auguſte ma promis,
Me voulant receuoir au rang de ſes amis;


TRAGEDIE. 13


Et i'ay tant de faueur aupres de ſon Genie,
Que i'y ſuis aſſeuré contre la calomnie:


Ceux qu'il aime le mieux d'entre ſes Courtiſans
Font cas de ma vertu, comme de mes preſens;
Et i'ay mille ſecrets par où le Iourdain libre
N'a point à redouter la colere du Tybre.


De tout autre coſté, pour brauer le mal-heur
Ie ſuis aſſeZ muny de force & de valeur:


Que l'Arabe, le Parthe, & l'Armenie entiere,
De trente légions menaſſent la frontiere,


Auec vn camp volant i'iray les afronter,


Et feray leurs deſſeins à leur honte auorter.
I'iray les repouſſer au fond de leurs Prouinces,
Et par tant de progreZ humilier leurs Princes,
Qu'ils viendront confeſſer en receuant ma loy,
Qu'on ne profite guere à s'attaquer à moy.


SALOME.


Les Princes vos voiſins ſçauent voſtre courage;
Ils en ont fait l’eſſay dés voſtre plus bas aage:
Ils preſteront l'oreille à des conſeils meilleurs,


Et leur ambition prendra ſon cours ailleurs.


HERODE.


Ie n'auois pas quinZe ans lors que ie pris les armes,
Lors que i'allay chercher la mort dans les alarmes,


B iij


LA MARIANE,


Et ſi dés ce temps-là mon bras par mille exploits
Domptoit les Nations, & ſoumettoit les Roys.


Que i'ay fait de combats, & gaigné de batailles,
Que i'ay ſurpris de Forts, & forcé de murailles,
Dans vn champ ſpacieux, quand le fruit de Cerés
De ſes tuyaux doreZ enrichiſt les guerés,


On ne voit gueres plus de iauelles preſſées,
Que i'ay veu contre moy de picques heriſſées,


Qui voloient en eſclats par tout où ie donnois,
Dans la brulante ardeur dont ie les moiſſonnois.


PHERORE.


Vos belles actions ſe treuuent ſans pareilles,


Iules, quoy que l'on die, auec plus de merueilles,
Et par moins de combats & de trauaux diuers,


S'eſtoit fait appeller Maiſtre de l'Vniuers.


Vous aueZ ſurmonté mille faſcheux obſtacles,
Et toute voſtre vie eſt pleine de miracles.


HERODE.


Dans ma condition, ie ſerois trop heureux,
Si ie n'eſtois preßé d’vn tourment amoureux;
D’vn feu continuel, d'vne ardeur ſans meſure,
Qui tient inceſſamment mon ame à la torture:


Ou ſi ie pouuois vaincre vne ſeuerité
Qui s'oppoſe au courant de ma proſperité.


TRAGEDIE. 15


O bon-heur imparfait! ô rigueur importune,


I'ay pour mes compagnons l'Amour & la Fortune;


Ils ne me quittent point, ils ſuiuent tous mes pas:
Mais l'vn m'eſt fauorable, & l'autre ne l'eſt pas.


L'vn fait qu'à tout vn peuple auiourd'huy ie com¬
mande,


Et l'autre me refuſe vn cœur que ie demande:


Vn cœur que ie ne puis ranger ſous mon pouuoir
En poſſedant le corps ou ie le ſens mouuoir.


Aueugles Deïtez, eſgalez mieux les choſes,
Meſlez moins de lauriers auecque plus de roſes,
Faites qu'auec plus d’heur, ie ſois moins renommé,
Et n'eſtant point ſi craint, que ie ſois plus aimé.


C'eſt auecque raiſon que mon humeur eſt ſombre,
Ma gloire n'eſt qu'vn ſonge, & ma grandeur
qu'vne ombre:


Si lors que tout le monde en redoute l'effet,
Ie bruſle d’vn deſir qui n'eſt point ſatisfait.


SALOME.


Depuis qu'en voſtre lict Mariane eſt entree,


Et par tant de ſoins elle eſt idolatree:


Voſtre Maiſon ſans ceſſe eſt ouuerte aux douleurs;
On n'obſerue en vous deux que plaintes & que pleurs


HERODE.


Mes plaintes ſont touiours plus iuſtes que ſes larmes.
Pourquoy me parut-elle auecque tant de charmes,


16 LA MARIANE,


Tant de rares vertus, & de diuins apas,


Pour entrer dans ma couche, & pour ne m'aimer pas?
Faut-il que deux moitiés ſoient ſi mal aſſorties?
Qu'vn tout ſoit compoſé de contraires parties?


Que ie ſois ſi ſenſible, elle l'eſtant ſi peu?


Que ſon cœur ſoit de glace, & le mien ſoit de feu?


PHERORE.


Apres auoir acquis des honneurs à la guerre,


Qui vous font enuier aux deux bouts de la terre,
Succombant dans la paix à d'inuiſibles coups,
Vous vouleZ que par tout on ait pitié de vous.


HERODE.


L'erreur dont on m'accuſe a troublé de grands hõmes,
Soit aux ſiecles paſſez, ſoit au temps où nous ſommes.
L'Amour eſt tellement fatal à la valeur,


Qu'il n'eſt point de Heros exempts de ce mal-heur;
Celuy qui de ſon poil tenoit toute ſa force,


Ne ſceut ſi deſtourner de cette douce amorce.


Et ce petit Berger qui deuint vn grand Roy,


Fut en ſes derniers iours plus inſenſé que moy.


Anthoine ſous ce ioug abaiſſant ſon courage,


A de moindres clarteZ s'ébloüit dauantage,


Pour ſuiure Cleopatre il quitta ſon bon-heur,


Et s'embarquant ainſi, fit naufrage d'honneur.


De moy


TRAGEDIE. 17


De moy tous mes deſſeins ſont ſans honte & ſans


crime:


Le feu qui me conſume, eſt vn feu legitime;
Ie n'ay pas des deſirs que l'on puiſſe blaſmer:


Car i'aime ſeulement ce que ie dois aimer.


PHERORE.


Si dans la paßion d'vne amour coniugale,


De la Reine & de vous, l'ardeur eſtoit eſgale:
Qui pourroit condamner voſtre reſſentiment?


Ou voudroit s'oppoſer à cét embraZement?


Mais quoy? voſtre raiſon eſt vrayment endormie;
Vous faites vanité d’aimer vne ennemie,


Qui pour recompenſer vn traitement ſi doux
N'aplique ſon eſcrit qu’a meſdire de vous.


SALOME.


Sans mentir cette erreur eſt digne de reproche;
Quel plaiſir preneZ vous de cherir vne roche,
Dont les ſources de pleurs coulent inceſſamment,
Et qui pour voſtre amour n'a point de ſentiment?


HERODE.


Si le diuin objet dont ie ſuis idolatre,
Paſſe pour vn rocher, c'eſt vn rocher d'albaſtre,


C


18 LA MARIANE,


Vn eſcueil agreable, où l'on voit eſclater,


Tout ce que la Nature a fait pour me tenter.


Il n'eſt point de rubis vermeils comme ſa bouche,
Qui meſle vn eſprit d'ambre à tout ce qu'elle touche,
Et l'eſclat de ſes yeux veut que mes ſentimens
Les mettent pour le moins au rang des diamans.


PHERORE.


La beauté toutefois doit eſtre deſdaignée.


Qui de bon naturel n'eſt point accompagnée.


HERODE.


Toute ceſte rigueur, vient de ſa chaſteté,


Mais ſon humeur hautaine eſt pleine de bonté,
Quand le Parthe inhumain prit Hyrcane & Pha¬
ſelle,


Ie deus ma deliurance à ſon conſeil fidelle:


Sans cét inſigne effect de ſa ſecrette amour,
Ie perdois à la fois, & Sceptre & le iour;


C'eſtoit fait de ma vie, & le traiſtre Antigone,
En me foulant aux pieds, remontoit ſur le Throſne.
Ceſte obligation me touche tendrement,


Et me fait excuſer ſes deſdains aisément;
Ie voy beaucoup d'orgueil en ſes beauteZ diuines:
Mais on voit rarement des roſes ſans eſpines.


Et puis il eſt bien iuſte à dire verité:


Qu'elle garde entre vous vn peu de majeſté.


TRAGEDIE. 19


Mille Rois glorieux ſont ſes dignes anceſtres,


Et l'on peut la nommer la fille de nos Maiſtres.


SALOME.


Elle en vZe donc bien, car on fait au Palais,
Qu'elle parle de nous comme de ſes valets.


Et c'eſt dequoy pourtant nous ne ferions que rire,
N'eſtoit mille diſcours que l'on nous vient redire,
Par ou ſon cœur ingrat, auec eſmotion,


Teſmoigne contre vous ſa noire intention,


HERODE,


Nous ne pouuons iamais, auecque bien-ſeance,
Aux rapports des valets, donner tant de creance:
Ainſi que l'intereſt les a rendus flateurs,


Noſtre facilité les peut rendre menteurs;


Et meſme le menſonge eſt aſſez ordinaire,


A ces petites gens dont l'ame eſt mercenaire.


SALOME.


Les miens n'ont pas le cœur, ny l'eſprit d'inuenter,
Tout ce que de la Reine ils me viennent conter.


HERODE.


Appren nous quelque traict de ceſte violence?


C ij


20


LA MARIANE,


SALOME.


Elle parle de vous auec vne inſolence,


Que ſans beaucoup d'horreur on ne peut reueler,
Et que ſans crime außi l'on ne ſçauroit celer.
Vous nomme à tous propos l'autheur de ſes miſeres,
Le tyran de l'Eſtat, le meurtrier de ſes peres.


Et de mille raiſons anime ſon courroux,


Pour faire ſouſleuer les peuples contre vous,


HERODE.


La Iudée auiourd'huy ſoûmiſe à ma puiſſance,
Ne trouue ſon bon-heur qu'on ſon obeïſſance.


On ne peut l'eſmouuoir ainſi facilement,


Et ie ne croy pas tout außi legerement.
Ie connoy Mariane, & ſçay qu'elle eſt trop ſage
Pour s'eſtre abandonnée à tenir ce langage.


Si les Grands s'arreſtoient à tout ce qu'on leur dit,
L'impoſture auprés d'eux auroit trop de credit;
On verroit dans les Cours vne guerre eternelle,


Il faudroit chaque iour faire maiſon nouuelle.


PHERORE.


En cas de ces auis, pour ſe gouuerner bien,


Il ne faut pas tout croire, & ne negliger rien.


22


ARGVMENT


DV


SECOND ACTE.


1. Mariane ſe plaint des cruautez d’Herode, & deſ¬
couure à ſa confidente l’ordre qu’il auoit donné à
Soeſme pour s’en deffaire, en cas qu’il ne retour¬
naſt pas de Rhodes. 2. Salome l'eſcoute, & fait vn
Dialogue auec elle. Puis elle acheue d’encourager,
& d’inſtruire l’Eſchançon qui doit l'accuſer. 3. He¬
rode chaſſe. Mariane de ſa chambre, donne au¬
dience à l'Eſchançon, qui vient luy parler de ceſte
impoſture, & ſe prepare à faire ſon procez.


ACTE II


SCENE


PREMIERE.


MARIANE, DINA.


MARIANE.


E croirois ton conſeil, s'il eſtoit raiſon¬
nable:


Mais quoy? veux-tu que i'aime vn
Monſtre abominable,


Qui du treſpas des miens me paroiſt tout ſanglant?


DINA.


Si vous ne l'aimez pas, faites-en le ſemblant;
En ceſte occaſion vous deuez vous contraindre,
C'eſt vn art excellent que de ſcauoir bien feindre:


24 LA MARIANE,


Lors que l'on eſt reduit à ceſte extremité,


De ne pouuoir agir auecque liberté.


MARIANE.


Moy? que ie me contraigne? eſtant d'vne naiſſance,
Qui peut impunément prendre toute licence,


Et qui ſans abuſer de ceſte authorité,


Ne reigle mes deſirs que par l'honneſteté?


Que mon cœur ſe deſmente, & trouue du merite
A plaire au ſentiment, d'vn Barbare, d'vn Scythe.
Meurtrier de mes parens?


DINA.


Madame parleZ bas.


MARIANE.


Si mon corps eſt captif, mon ame ne l'eſt pas.
Ie laiſſe la contrainte aux ſeruiles perſonnes,
Ie ſors de trop d'ayeuls qui portoient des Couronnes,
Pour auoir la penſée, & le front differans,


Et deuenir Eſclaue en faueur des Tyrans.
Qu'Herode m'importune, ou d'amour, ou de haine,
On me verra touſiours viure & mourir en Reine.


DINA.


TRAGEDIE.


DINA.


Madame, le Palais eſt tout plein d'eſpions
Qui veillent iour & nuit deſſus vos actions;
Depuis vn certain temps Salome tient à gages
Pour cét office ſeul, des filles & des Pages,


Sans ceſſe à cette porte ils viennent eſcouter
Quels ſont tous vos propos, qu'ils luy vont rapporter


MARIANE.


N'importe, laiſſons les eſcouter à leur aiſe,
Ils n'auront pas le bien d’ouïr rien qu'il luy plaiſt.


DINA


Le Roy vous a-t'il fait quelque nouuel ennuy
Pour cauſer ces deſdains que vous auez pour luy?


MARIANE.


Quoy? t'imagines-tu que la tragique hiſtoire
De mes plus chers parents ſorte de ma memoire?
Touſiours les vieux Hircane & mon fiere meurtris
Me viennent affliger de pitoyables cris;


Soit lors que ie repoſe, ou ſoit lors que ie veille,
Leur plainte à tous moments viẽt frapper mon oreille;
Ils s'offrent à toute heure à mes yeux eſplorez,
Ie les voy tous ſanglans & tous défigureZ


D


26 LA MARIANE,


Ils me viennent conter leurs triſtes auantures,


Ils me viennent monſtrer leurs mortelles bleſſures,
Et me vont reprochant pour me combler d‘ennuis,
Qu'auecque leur bourreau ie dors toutes les nuits.


Il faut que le perfide acheue ma diſgrace;
Il en veut à mon ſang, il ent veut à ma race,


Il n'eſt pas ſatisfait pour auoir maſſacré
Vn vieillard venerable, vn Pontife ſacré
Qui le mit dans ſes droits & dans ſon alliance;
Logeant en ſon appuy toute ſa confiance:


Ny pour auoir eſteint d’vne eſtrange façon
Vn innocent beaufrere, vn aimable garçon,


Le ieune Ariſtobule, helas! lors que i'y penſe
Le cours de ma douleur emporte ma confiance;


I ay le cœur ſi ſerré que ie ne puis parler,


Et mon ame affligée eſt preſte à s'enuoler.


A peine il arriuoit en ſon quatrieſme luſtre,
Et l'on voyoit en luy ie ne ſçay quoy d'illuſtre,


Sa grace, ſa beauté, ſa parole, & ſon port,
Rauiſfoient les eſprits dés le premier abord.


II eſtoit de mon poil, il auoit mon viſage,


Il eſtoit ma peinture, ou i'eſtois ſon image.


Puis les Cieux en ſon ame auoient mis des threſors
Qui reſpondoient encore à ceux d'vn ſi beau corps,
Et leurs graces ſur luy ſembloient eſtre tombées
Pour releuer l'honneur des braues Macabées.


Celuy qui vers le Nil emporta les pourtraits
Confeſſoit tout rauy de ſes charmans attraits,


TRAGEDIE. 27


Que dans la Paleſtine on eſleuoit vn homme
Qui valoit bien les Dieux qu'on adoroit à Rome.
Le peuple que ſa veuë au Temple rauiſſoit,
Admirant ſes apas tout haut le beniſſoit;
Et ce Tyran cruel en conceut tant d'enuie
Qu'il fit ſoudain trancher le beau fil de ſa vie;
Ce clair Soleil leuant adoré de la Cour
Se plongea dans les eaux comme l'Aſtre du iour,
Et n'en reſſortit pas en ſa beauté premiere,


Car il en fut tiré ſans force & ſans lumiere.


Et puis qu'apres cela ie flatte l’inhumain
Qui ne vient que d'oſter la vie à mon germain?
Pluſtoſt le feu me bruſle, ou l'onde ſon contraire
Rende mon ſort pareil à celuy de mon frere.


DINA.


Tous ces traits de mal-heur depuis longtemps paſſeZ
De voſtre ſouuenir doiuent eſtre effaceZ:
Faut-il qu'à tous propos cette triſte peinture
Renouuelle vos pleurs ſur vne vieille iniure?


Que touſiours voſtre eſprit en vos ans les plus beaux
Erre ſi triſtement à l'entour des tombeaux?
Madame, faites tréfue auecque ſes pensées,
Vos celeſtes beautés y ſont intereßées,


Voſtre teint composé des plus aimables fleurs,


Sert trop long-temps de lit à des ruiſſeaux de pleurs.
Le temps & la raiſon ſans doute vous inuitent
A bannir ces ennuis qui vos iours precipitent:


D ij


28 LA MARIANE,


On vous a fait des maux, mais pour ne rien celer
On pren beaucoup de ſoin pour vous en conſoler.


MARIANE.


Comment!


DINA.


Le Roy vous aime,


MARIANE.


Il m'aime? ô l'innocente!


DINA.


Il ſouſpire touſiours quand vous eſtes abſente,


Il vous nomme à toute heure, il conte tous vos pas;
N'eſt-ce pas vous aimer?


MARIANE.


Hé quoy? ne ſcay-tu pas
Que cette ame infidelle eſt pleine d'artifices,


Que ma perte despend de ſes premiers caprices,


Et qu'au moindre hazard qu'il s'attend de courir
Il ordonne außi-toſt qu'on me face mourir?


C'eſt le ſoin principal de cette amour extrême,


Et c'eſt à quoy n'aguere il obligeoit Soeſme
Lors que tout effrayé pour Rodes il partoit,
Redoutant d'y trouuer la mort qu'il meritoit.


