PANTHEE,


TRAGEDIE


DE MONSIEVR DE TRISTAN.


A PARIS,


Chez AVGVSTIN COVRBE', Imprimeur & Libraire de
Monſeigneur Frere du Roy, dans la petite Sale
du Palais, à la Palme.


M. DC. XXXIX.


AVEC PRIVILEGE DV ROY.


AVERTISSEMENT


A QVI LIT.


Peine peut-on s'imaginer qu’il y ait
aſſeZ de matiere en l'auanture de
PANTHEE pour faire deux Actes
entiers: c'eſt vn champ fort eſtroit &
fort ſterile, que ie ne pouuois cultiuer qu'ingrate¬
ment. Außi n'euſt eſté quelque ſecrete raiſon, i'euſ¬
ſe pris vn plus fauorable Sujet pour donner vne
Sœur à MARIANE. Veritablement il faut
auoüer que nonobſtant les auantages que la ieuneſſe
peut donner, l'Aynée a plus de beauté que la Ca¬
dette, & qu'il s’en faut quelque choſe que cette der¬
niere production de mon Eſprit ne merite autant
d'applaudiſſements que la premiere. Außi pour le
confeſſer ingenument, auec ce que la difference du
ſujet, met de la difference dans le trauail, l'vn de
ces Poëmes fut elabouré dans vn aſſeZ tranquille
loiſir: & l'autre n'a receu ſes finiſſemens que dans
les interuales d’vne maladie. Tellement qu'on ne
trouuera pas eſtrange que l'ouurage d'vn homme lan¬
guiſſant ait moins de vigueur, que celuy d’vn homme
ẽ ij


ADVERTISSEMENT


qui ſe porte bien. Au reſte, i'ay creu toutesfois que
cette Tragedie ne manqueroit pas d'agreément; &
que cette Maiſtreße auroit des Amans außi bien
que l'autre. Mais elle n'eſtoit pas née ſous vne aſ¬
ſeZ bonne conſtellation pour reſpondre à mon Eſpe¬
rance: Elle s'eſt ſentie du funeſte coup dont le Thea¬
tre du Mareſt ſaigne encore; & pris part en la diſ¬
grace d’vn Perſonnage dont elle attendoit vn mer¬
ueilleux ornement. Il eſt ayſé de deuiner que c'eſt de
l'accident du celebre Mondory, qu'elle a receu du
prejudice. Sans mentir, On peut dire que ce n'eſt pas
vn homme vulgaire: Et ſans offencer beaucoup
d'excellens Comediens qui ſont maintenant en re¬
pucation, ie puis luy donner de grandes loüanges.
Cet Illuſtre Acteur ne tient point ſa gloire du ha¬
Zard, ou de l'aueuglement des hommes; C'eſt par
de merueilleuſes qualitez qu'il a forcé toute la
France de rendre iuſtice à ſon merite; Et qu'il au¬
roit obtenu de l'Antiquité des Couronnes & des
Statuës. Iamais homme ne parut auec plus d'hon¬
neur ſur la Scene; il s'y fait voir tout plain de la
grandeur des paſſions qu'il repreſente: Et com¬
me il en eſt preoccupé luy-meſme, il imprime forte¬
ment dans les eſpris, tous les ſentimens qu'il expri¬
me. Les changemens de ſon viſage ſemblent venir
des mouuemens de ſon cœur: & les iuſtes muances
de ſa parole, & la bien-ſeance de ſes actions, forment
vn concert admirable qui rauiſt tous ſes ſpectateurs.


C'eſt de ce miraculeux Imitateur, que i'atendois le
coloris de cette Peinture: Et c'eſt celuy qui luy de¬
uoit dõner tout enſemble de la grace & de la vigueur.
Sans cette eſpece d’apoplexie dont il n'eſt pas encore
guery parfaitement, il auroit fait valoir ARAS¬
PE außi bien qu'Herode, & donné de fauo¬
rables impreßions de cét Ouurage auant qu'il pa¬
ruſt ſur le papier. Außi ie te diray, Lecteur, que i'ay
preſque perdu depuis ſon mal, la diſpoſition d'eſprit
que i'auois pour eſcrire en ce genre Dramatique.
Et que n'eſtoit que Monſeigneur le Cardinal ſe
delaſſe par fois en l’honneſte diuertiſſement de la
Comedie, & que ſon Eminence me fait l'honneur
de me gratifier de ſes bien-faits, i'apliquerois peu de
mon loiſir ſur les ouurages de Theatre. C'eſt vn
labeur penible, dont le ſucceZ eſt incertain. Et
quand meſme on ſeroit aſſeuré d'en obtenir des
aplaudißemens & des loüanges, ce ſeroit beaucoup
ſe trauailler pour ne rien acquerir que du bruit &
de la fumée.


AV LECTEVR


CRITIQVE.


ECTEVR ſi la Fortune auoit ſoin de
ma vie,


Au lieu qu'elle eſt touſiours contraire aux
beaux eſprits;


Il m'importeroit peu ſi les dents de l'Enuie
Oſoient inſolemment déchirer mes eſcrits.


Pourtant, à ton abord vn doux eſpoir me flate,
I'ay fort peu de ſçauoir, auec vn mal de rate;


Et par là i'ay beſoin d'oüyr tes ſentimens.


Car ſelon ton merite, ou ton inſufiſance,


Ou ie profiteray de tes enſeignemens,


Ou du moins ie riray de ton impertinance.


LES PERSONNAGES.


CIRVS Roy de Perſe.
CHRISANTE.
HIDASPE.


Generaux de ſon Armée.


PANTHEE Reyne de la Suzienne.


ARASPE Fauory de Cirus.


CHARIS


Filles d’honneur de Panthée.
ROXANE


ARTABASE Colonel de Caualerie en l’Armée
de Cirus.


MITRANE Amy d’Araſpe.


ABRADATE mary de Panthée.


DES SOLDATS.


La Scene eſt en Lydie.


ARGVMENT


DV


PREMIER ACTE.


i. Cirus ſe reioüiſt d’vne victoire qu’il a r'emportée
ſur les Aſſyriens: Et s'entretient auec deux Gene¬
raux de ſon Armée, de la deſroute des Ennemis,
du deſſein qu'il fait d'aller aſſieger Babylone, & de
la iuſtice de ſes armes. 2. Panthée vient trouuer
Cirus dans ſa Tente pour le remercier du bon trait¬
tement qu'elle en reçoit, & pour l’aſſeurer du ſer¬
uice d’Abradate ſon mary. 3. Araſpe amoureux de
Panthée luy donne quelques marques d'vne paſ¬
ſion qu’il ne peut luy cacher & qu’il n'oſe luy deſ¬
couurir. 4. Charis apprent de luy ſa paſſion, eſ¬
saye de le guerir par la raiſon: & le plaint voyant
ſa maladie incurable.


PANTHEE.


I


PANTHEE


TRAGEDIE.


ACTE PREMIER


SCENE PREMIERE.


CIRVS. CHRISANTE. HYDASPE.
CIRVS.


HRISANTE, ils ſont deffaits, &
C'eſt noſtre deſtin
De reuenir chargeZ d'honneur & de
butin,


Apres auoir dompté cette iniuſte Puiſſance
Qui veut inſolemment opprimer l'innocence.


Les Dieux que ce deſordre auoit mis en couroux,
Ont monſtré clairement qu'ils combattent pour nous,


A


2 PANTHEE,


Et font leur propre fait des armes legitimes,
Qu'on nous void employer au chaſtiment des crimes.


Les Perſes en effet ont paru plus qu'humains,
Lors qu'auec ces grands cris ils ſont venus aux


mains:


Par tout les ennemis troubleZ de cette audace
Ont pris chacun de nous pour le Dieu de la Thrace.
Ils ſe ſont esbranlez en nous voyant marcher,


Et des traicts infinis qu'ils ont peu decocher
Comme ils ſe renuerſoient les vns deſſus les autres;
Ce n'eſt que par hazard qu'ils ont bleſſé des noſtres.
Que leur Caualerie a plié laſchement
Nous voyant auanceZ dans leur retranchement:
Dans la confuſion que l'eſpouuante apporte,


Les ſoldats & les chefs ſe ſont troubleZ de ſorte,
Qu'ils ſe ſont ſepareZ dés lors également
Et de l'obeïſſance & du commandement.


S'ils ſe fuſſent battus auec plus de courage,


Ils en euſſent receu moins de deſaduantage:


Car dans cette deſroute on peut bien faire eſtat
Qu'il en eſt mort vingt fois plus que dans le combat.
Deux Roys à noſtre abord combatans en perſonne
Ont ſeruy par malheur de victime à Bellonne:


Et cet autre Tyran qui me penſoit brauer
S'eſt veu honteuſement reduit à ſe ſauuer.


3


TRAGEDIE.


CHRISANTHE.


Sire, cette tournée eſt vrayment memorable,


Et ce dernier ſuccés ſe peut dire admirable.
Mais außi l'on peut dire auecque verité,
Qu'on en doit tout l'honneur à voſtre Maieſté;
Elle a fait le deuoir, & pris toute ta peine,


Et d'vn braue Soldat & d'vn grand Capitaine:
Elle a couru par tout où le danger eſtoit,


Et forcé tous les pas que l'on nous diſputoit.


CIRVS.


Que le vieux Aſtiage en receura de ioye!


Il mourra de plaiſir s'il faut qu'il me reuoye.
Mais pour luy teſmoigner parauant ce bon-heur
Combien nos combatans ce ſont acquis d'honneur;
Les Lettres que i'eſcris, s'en vont accompagnees
De Tiares froiſſeZ d'Enſeignes gagnees,
Afin que de ma part en ſuperbe appareil
Où en dreſſe vn Trophee au Temple du Soleil,
Et que la Perſe voye auec quelle furie
Nous auons attaqué les Tyrans d'Aßirie.


Mais nous n'auons rien fait de battre l'ennemy,
Si cet embraſement n'eſt eſteint qu'à demy.
Iuſqu'icy noſtre peine eſt vne peine ingrate,


Si portans la terreur iuſqu'aux bords de l'Eufrate,


A ij


4 PANTHEE,


Nous n'alons eſcheler ces murs audacieux
Que l'orgueil de Nembrot eſleua iuſqu'aux Cieux.


CHRISANTE.


Sire, dans le bon-heur, ie tiens que la prudence


Doit meſler ſagement la crainte à l'eſperance,
Reſpecter la Fortune & ne s'engager pas
Sans quelque deffiance à ſuiure ſes appas.


Cette aueugle Deeſſe eſt touſiours infidelle,


On eſt ſouuent trompé quand on s'aſſeure en elle;
Elle a l'eſprit leger & le gouſt depraué,


Et laiſſe choir ſouuent ce qu'elle a releué.


Que voſtre Maieſté dans ſes deſſeins regarde
Au ſalut important du Corps qu'elle haZarde.


C'eſt la fleur de l'Aſie: & ſi par vn malheur


La force & le grand nombre accabloient la valeur,
On verroit außi toſt la Perſe & la Medie
Languir d'vne faſcheuſe & longue maladie;
Et des fers outrageux nous viendroient meſtriſer,
Que ſans quelque miracle on ne pourroit briſer.


CIRVS.


Ie ſers trop bien les Dieux pour craindre ces diſgraces;
I'imite leurs bonteZ, ie marche ſur leurs traces:


C'eſt leur ſecret conſeil qui me fait mettre aux chams,
Pour conſeruer les bons & perdre les meſchans.


TRAGÉDIE, 5


La Fortune en ſon cours ſuit leur ſainte ordonnance,
Et ſelon leurs decrets regle ſon inconſtance.


Cette Diuinité qui marche ſur les flos,


N'eſt que l'occaſion priſe bien à propos
Lors qu'auec hardieſſe on fait vne entrepriſe,


Et que pour quelque bien le Ciel la fauoriſe.


Il eſt bien mal-aiſé qu'on ne ſoit pas heureux
Quand on fait des deſſeins iuſtes & genereux:


Car lors qu'à nos ſouhaits le Ciel n'eſt pas propice,
Cet obſtacle ne vient que de noſtre iniuſtice.


De moy, ie ne ſuis point vn inſolent vainqueur,
Ie redonne les biens pour acquerir le cœur;


Et fay voir clairement que ie ne fay la guerre
Que pour mieux eſtablir la paix deſſus la Terre:
Ie ne m'attaque point à qui vit iuſtement;
Et quand ie peux punir ie pardonne aiſément.


Ie ne veux de teſmoin que le Roy d'Armenie:
Si i'impoſe des loix auecque tyrannie,


I'ay triomphé deux fois de ce Prince indompté,


L'vne par ma valeur, l'autre par ma bonté:


Mes bien-faits l'ont eſtreint d'vne cheine eternelle,
Changeant la vieille hayne en amitié nouuelle.


Et ie fais à Panthee vn ſi doux traictement,


Qu'Abradate en aura quelque reſſentiment:


Pour peu que ſa Vertu reſponde à ſa naiſſance,


Il m'en teſmoignera de la recognoiſſance;


En quelqu'autre rencontre il s'en reſſentira,


Et cheZ les eſtrangers ce traict me ſeruira.


A iij


PANTHEE,


6


HIDASPE.


Quand on vous amena cette belle captiue,


Elle eſtoit ſans mentir außi morte que viue:


En ſon viſage paſle on n'aperçeuoit pas
Ce qu'il a maintenant de graces & d'apas:


Mais dans cet accident ſa peur l'auoit trompée,
Et par voſtre bonté ſa crainte ef dißipée.


O Dieux! quelle s'en louë.


CIRVS,


Hidaſpe, c'eſt ainſi


Que nous deuons traicter: Mais que veut cétuy-cy?


VN GARDE.


Ceſt la Reyne eſtrangere.


CIRVS.


Allons au deuant d'elle;
Araſpe en m'en parlant me la depeint ſi belle,
Que ie croirois faillir & beaucoup haZarder
Si dans cet entretien i'oſois la regarder:


Il parle à
l'oreille de
Chriſante.


Ie crains que le plaiſir qu'on treuue en ſa preſence,
Ne face negliger les choſes d'importance.


TRAGEDIE,


7


SCENE


DEVXIESME.


PANTHEE. LE GARDE. CIRVS.
PANTHEE.


VE fait voſtre Empereur, ne peut-on pas
le voir?


LE GARDE.


Madame, le voicy qui vient vous receuoir.


CIRVS.


Ne vous affligez pas belle & chaſte Panthee,
C'eſt en femme de Roy que vous ſereZ traictee,
Et le terme abſolu de voſtre liberté
Dependra deſormais de voſtre volonté;


Si toſt que d‘Abradate on aura des nouuelles,
Ie vous feray guider par des troupes fidelles,
Dont l'aſſeuré conuoy ne vous quittera pas
Qu'il ne vous ait du camp remiſe entre ſes bras.
Cirus ayant ſceu vaincre emportera la gloire
D'auoir ſceu noblement vſer de la victoire;


8 PANTHEE,


En vous rendant l'honneur & la ciuilité
Que veulent voſtre ſexe & voſtre qualité.


PANTHEE.


Delices de l'Aſie & l'honneur des Monarques,
En qui l'on void des Dieux tant d'immortelles
marques:


Prince qu'on peut nommer le plus grãd des humains,
Ie benis ma diſgrace eſtant entre vos mains;
Et ce trait de malheur ſi doucement s'efface,


Que ie penſe faillir en l'appellant diſgrace:


Selon que vos bontés me le font eſprouuer,


C'eſt le plus grand bon-heur qui me peuſt arriuer
L'accident eſt bien doux qui me fait reconnaiſtre
Celuy que mon Seigneur doit choiſir pour ſon maiſtre;


Et de qui le merite eſt ſi grand, qu'aujourd'huy
Tout l'Vniuers encor doit releuer de luy.


CIRVS.


Madame, auec excez voſtre bonté me flatte.


PANTHEE.


Seigneur, voſtre bonté s'eſt acquiſe Abradate;
I'ay depeſché des miens pour luy faire ſçauoir
Qu'elles ſont vos vertus, & quel eſt ſon deuoir:
S'il n'a changé d’eſprit i'oſe bien me promettre
Qu'il viendra vous treuuer ayant receu ma lettre,
Et


9


TRAGEDIE.


Et qu'il vous ſeruira s'il eſt autant heureux
Qu'il a touſiours eſté fidelle & genereux.


CIRVS.


Madame, ie n'ay point merité cette grace.
Mais pourroit-il quitter le party qu'il embraſſe,
Et laiſſer des voiſins pour ſuiure vn Eſtranger?
Sa reputation y courroit du danger;
Ie donne à vos propos vne entiere creance:
Mais ces grandes faueurs paſſent mon eſperance.


PANTHEE.


Si le Roy d'Aßirie eſtoit encor viuant,


Ce diſcours pourroit eſtre vn propos deceuant:


De luy, ſon alliance eſtoit fort ſouhaitable,


Ce Prince eſtoit deuot, genereux, equitable,


Tenoit exactement ce qu'il auoit promis,


Et meritoit par là d'auoir beaucoup d'Amis.
Mais ce nouueau Tyran, laſche & cruel enſemble,
Encor qu'il ſoit ſon fils, n'a rien qui luy reſſemble,
Il eſt impie, iniuſte, inſolent & trompeur,
Il ne ſe fait ſeruir qu'en donnant de la peur;


Son ame dans le crime eſt touſiours occupee,


Ce n'eſt que de la bouë en du ſang détrempee.


On ne peut l'aßiſter ſans quelque laſcheté,


Et lon peut le quitter par generoſité.


Seigneur, tout à loiſir vous pourrez vous inſtruire
Des ſoings malicieux qu'il a pris pour me nuire.


B


10 PANTHEE,


CIRVS.


Pour vous nuire, Madame, & de quelle façon?


PANTHEE.


Mettant de mon amour Abradate en ſoupçon:
N'ayant peu m'acquerir par douceur ny par force,
Il s'en voulut vanger en cauſant ce diuorce.


CIRVS.


Cet acte, ſans mentir, fait horreur & pitié,


Vn moindre coup peut rompre vne grande amitié:
I'ay ſceu d'vn Gouuerneur d’vne de ces Prouinces,
Qu'on le pourroit compter entre les mauuais Princes.


PANTHEE.


Ie me doute à peu pres quel eſt ce Gouuerneur,


CIRVS.


C'eſt vn pere affligé:


PANTHEE.


Ie le connoy, Seigneur,


Il n'auoit qu'vn ſeul fils dont il plaint la diſgrace;
Ce Monarque brutal le menant à la chaſſe,


Le trauerſa d'vn dard, par vn jaloux ennuy
De le voir plus diſpos & plus adroit que luy.


11


TRAGEDIE.


CIRVS.


C'eſt cettuy-là, Madame, & ie ne pouuois croire


Qu'vn Prince euſt peu commettre vne action ſi noire;
Vn Roy doit s'appliquer à de meilleurs objets,
Gouuerner ſon eſprit ainſi que ſes ſujets;
Et meſlant la iuſtice a des bonteZ extremes,


En commandant autruy, ſe commander ſoy-meſme.


Ie me treuue poſſible außi grand terrien
Que le Roy de Lydie & que l'Aßirien:


Mais dans vne grandeur aſſeZ conſiderable,
Ie ne fay vanité que d'eſtre raiſonnable;


De reuerer les Dieux, d’aimer mes alliez,


De pardonner à ceux qui ſe ſont oubliez,


Et donner à mon peuple vn aſſeZ beau modelle
Pour ſe rendre deuot, vaillant, ſage & fidelle.


Ie connoy la vertu du Roy voſtre mary;
Et l'eſtimant beaucoup, ie ſerois bien marry
Si nous deuions vn iour deuenir freres d'armes,
Que vous eußiez iamais de matieres de larmes;
Ie vous aſſeurerois de ne pas negliger
Les ſoings de vous ſeruir de vous proteger.


Mais croyez-vous en fin cauſer cette alliance?


PANTHEE.


I'en attends la nouuelle auec impatience:


B ij


Panthee ſe


leue.


12 PANTHEE,


Les Cieux de cet effet, par mes vœux ſont preſſez,
Et de ſi iuſtes vœux ſont poßible exaucez.


Mais dans les grands emplois d'vne valeur ſi rare,
Seigneur, de voſtre temps vous deuez eſtre auare.
Außi ie ne dois pas en diſcours ennuyeux
Faire en vain conſumer des momens precieux.


CIRVS.


Madame, vos vertus, comme voſtre naiſſance,
Vous donnent où ie ſuis vne entiere puiſſance:
Commandez à mes gens tout ce qu'il vous plaira,
Icy comme dans SuZe on vous obeira.
Araſpe, fay touſiours auec vn ſoing extreme
Qu'on reſpecte Madame à l'egal de moy-meſme.


ARASPE.


Sire, on ne ſçauroit voir ce miracle des Cieux
Sans luy rendre auſſi toſt l'honneur qu'on doit aux


Dieux.


7


TRAGEDIE,


SCENE


TROISIESME.


CIRVS. CHRISANTE. HIDASPE.
CIRVS.


L en peut bien parler auec beaucoup d'eſtime,
Céte grande loüange eſt vrayment legitime.
Nom ne fiſmes iamais vn plus riche butin
S'il faut que ſon mary ſuiue noſtre deſtin;


Nom y rencontrerions l'vtile & l’honorable;
Et ce ſeroit pour faire vn progrez admirable.


Mais ie ne puis penſer qu'eſtant homme de cœur,


Il quitte le vaiucu pour ſuiure le vainqueur:


En cette occaſion, ce ſeroit la penſee,


D’vne ame fort legere, ou fort intereſſee,


Quelque raiſon qu'on ait, on eſt dans le meſpris
Lors que l'on abandonne vn party qu'on a pris.


HIDASPE.


Sire, quand le deſpit s'empare de noſtre ame,


Nous mettons en oubly la loüange & le blaſme;


B iij


14 PANTHEE,


Et ſans aucun égard de honte ou de danger,


Dons nos raiſonnemens tendent à nous vanger,
Abradate offencé par cet indigne Prince,


Qui d’vn joug tyrannique oprime ſa Prouince,
Croit peut-eſtre auiourd'huy s'en pouuoir ſeparer
Sans courre de haZard de ſe deshonorer.


CIRVS.


Hidaſpe, il ſe peut faire, & des Dieux bons & ſages
Nous pouuons eſperer de plus grands aduantages.
Mais alons voir le camp de l'vn à l'autre bout,
Viſiter les cartiers, & donner ordre à tout.


SCENE


QVATRIESME.


PANTHEE ARASPE. CHARIS. ROXANE
PANTHEE.


OVR voir le plus grand Roy que le Ciel
ait fait naiſtre,


Il faut porter les yeux, ſur le Roy noſtre
maiſtre;


De tous ceux que l'on tient pour images des Dieux,
C'eſt le viuant portraict qui reſſemble le mieux.


TRAGEDIE.


15


ARASPE.


Et pour voir vne Reyne en vertus ſans pareille,
Qu'on peut auec raiſon nommer vne merueille:
Pour l'excellent eſprit & la rare beauté


Il faut porter les yeux ſur voſtre Maieſté.


PANTHEE.


Cette comparaiſon aſſeZ mal aſſortie,


Bleſſant la verité choque ma modeſtie:


Cirus eſt vn miracle en rares qualiteZ,
Qu'on ne doit comparer qu'à des Diuinitez.


ARASPE.


Madame, dans ce rang vous pourriez prendre place


PANTHEE.


Vous voulez me flattant adoucir ma diſgrace,


C'eſt en continuant vos ſoings accouſtumez,


Auec beaucoup d'eſprit monſtrer que vous m'aymez.


ARASPE.


On ne peut rien aymer qui ſoit plus adorable.


PANTHEE.


De cette affection ie vous ſuis redeuable;


Cirus n'euſt peu me faire vn traitement ſi doux,
En me donnant en garde à tout autre qu'à vous.


16 PANTHEE,


Mais touſiours vos reſpects, vos ſoins, & voſtre ad¬
dreſſe,


Ne deſguiſant mes maux conſolent ma triſteſſe;
Aucun autre des ſiens n'auroit eu la bonté
De me laiſſer ſi libre en ma captiuité.


ARASPE.


Hé! Madame, ceſſeZ.


PANTHEE.


Si i'en ay la puiſſance,


Vous ne vous plaindreZ pas de ma reconnoiſſance,
Vous pourrez employer Abradate.


ARASPE.


O grands Dieux!


Que ce nom m'eſt fatal, & qu'il m'eſt odieux!


PANTHEE.


Quel accident ſoudain change noſtre viſage?


C'eſt de quelque recheute vn aſſeuré preſage;
Apres auoir eſté malade extremement,


Vous ne deuieZ iamais ſortir ſi promptement.


ARASPE.


La mort s'en va bien toſt punir mon imprudence!


PANTHEE.


Charis, qu'on le ſecoure, il tombe en defaillance:


Ie


TRAGEDIE. 17


Ie ne puis voir ſon mal ſans en auoir pitié.


ARASPE.


O traict, pour mon malheur, trop doux de la moitié!


ROXANE.


Le cœur vous fait-il mal?


ARASPE.


Roxane, c'eſt ma peine:


CHARIS.


Ie demeure auec luy, ſuiuez vn peu la Reyne,


Et renuoyeZ quelqu'vn pour en auoir du ſoin.


ARASPE.


N'en preneZ pas la peine, il n'en eſt plus beſoin:
Où pourroit-on trouuer deux compagnes fidelles,
Qui fuſſent plus que vous, ny courtoiſes, ny belles?
Les Graces dans le Ciel ſont vn moindre ornement,
Et vous ne leur cedeZ qu'en nombre ſeulement.
Außi le Sort vous mit aupres d'vne maiſtreſſe,
Qu'on ne peut eſtimer moindre qu'vne Deeſſe;
Que ſes yeux ont d'eſclat, que ſon viſage eſt doux:
O Dieux qu'elle a d’appas!


CHARIS.


Elle en a trop pour vous:


C


18 PANTHEE,


Vn vermeillon ſe meſle à voſtre couleur bleſme,
Vous pourrieZ l'aymer.


ARASPE.


Il eſt vray que ie l’ayme;


Celuy qui la peut voir ſans auoir de l'amour,


Eſt indigne de voir la lumiere du iour,


Sous vn viſage d'homme il porte vn cœur de marbre,


Et n'a pas plus de ſens qu'vn rocher ou qu'vn arbre.


CHARIS.


Enfin vous l’aymez, dont y il faut le confeſſer?


ARASPE.


Ouy, mais c'eſt d'vn amour qui ne peut l'offencer:
C'eſt d'vne ſaincte ardeur, bien quelle ſoit extreme,
Qui ne ſera iamais nuiſible qu'à moy-meſme.


CHARIS.


I'ay regret de vous voir dans cette paßion;
AſſeureZ-vous par là de ma diſcretion.


ARASPE.


S'il faut que la Nature en l'air d'vn beau viſage,
De la grandeur de l'ame exprime vn teſmoignage,
Qu'on puiſſe du dedans iuger par le dehors,


Et qu'vn Eſprit bien fait n'habite qu'vn beau corps


TRAGEDIE.


19


Charis eſt vne noble & diuine perſonne,


Elle a des ſentimens dignes d’vne Couronne;


Et ce que la Fortune a de proſperitez
Ne ſçauroit eſgaller ſes rares qualitéZ.


Ie croy que pour tout l'or des Princes de Lydie,
Vous ne commettriez pas la moindre perfidie:


Que c’eſt ſans intereſt lors que vous obligeZ,
Et que voſtre faueur eſt pour les affligez.


C'eſt à vous ſeule außi que ie fay confidence,


Et de mon infortune, & de mon imprudence.


CHARIS.


Araſpe pour auoir plus de contentement,


Ne vous obſtineZ pas d'aymer ſi hautement,


Il faut regler ſon vol: car lors que l'on s’égare
On a le plus ſouuent la fortune d’Icare,


On ne peut ſans peril approcher d'vn Soleil.


ARASPE.


Helas! ie ne ſçaurois ſuiure voſtre conſeil,


Vn deſtin tout-puiſſant, vne inuincible Eſtoile
Aux yeux de ma Raiſon attache vn ſombre voile,
Ie ſçay bien que ie ſers vne ingrate Beauté,


Et qu'aymant ſans eſpoir i'ay des feux ſans clarté.
Ah! le cœur me ſouleue en penſant à ſes charmes;
Permettez que ie donne vn cours libre à mes larmes,


C ij


20 PANTHEE,


Et cognoiſſant le mal qui cauſe mon treſpas,


En plaignant mon malheur ne le diuulguez pas.


CHARIS.


N'en ayez point de peur, ie plains voſtre auanture,
Et veux auecques, vous cacher voſtre bleſſure.


ARASPE.


Suiuez vos ſentimens;


CHARIS.


Ils ſont trop genereux,


Pour me faire attacher au ſort d'vn malheureux.
Mais a qui vous eſtime, il ſeroit deſirable
Que ce mal ſi cruel ne fuſt pas incurable.


Fin du premier Acte.


21


TRAGEDIE.


ARGVMENT


DV


SECOND ACTE.


1. Araſpe s’entretient dans vne ſolitude des violences
de ſa paſſion, & voyant venir Panthée à la promena¬
de fait ſemblant d’eſcrire ſur des tablettes. 2. Pan¬
thée parle à Charis de l’impatience qu’elle a de revoir
Abradate; Et luy fait le recit d’vn ſonge qui l’eſpou¬
uente; Charis la conſole de cét ennuy, & toutes
deux aperçoiuent Araſpe eſcriuant. 3. Panthée luy
donne lieu ſans y penſer de luy deſcouurir ſon A¬
mour, puis s'en offenſe; proteſte de s’en plaindre,
& laiſſe Araſpe au deſeſpoir.


C iij


22


ACTE II
SCENE


PREMIERE.


ARASPE.


OSTES du ſilence & de l'ombre,
Où l'air eſt ſi frais & ſi ſombre:
Arbres qui cognoiſſez l'eſtat de ma langueur,
Soyez, les confidents des peines que i'endure,


Et ſouffreZ que ie graue en voſtre eſcorce dure
Le beau nom que l'Amour a graué dans mon cœur,


Amour, ce Conſeiller perfide,


Ce ieune aueugle qui me guide,


A cauſé tous les maux qui me font ſoûpirer;


Il a porté mon Ame à ſuiure ſes caprices,


Et la conduite en fin parmy des precipices,


D'où iamais ma raiſon ne peût la retirer.


TRAGEDIE. 23


Il ma fait obſeruer les charmes
D'vne Reyne fondante en larmes.


Et qui pourroit du Ciel tous les Decrets changer.
O quelle eſt redoutable encore qu'elle pleure!


Qui peut voir ſes beaux yeux ſans mourir tout à
l'heure,


Peut voir des Baſilics ſans crainte & ſans danger.


Ses yeux, ces lumieres fatales.


Sont des Planettes ſans égales,


Qui peuuent à leur gré diſpoſer de mon ſort.


Mais ô ſimplicité qui n'a point de ſeconde!


En nommãt ſes beaux yeux les plus beaux du mõde,
Ie louë innocemment les Autheurs de ma mort.


Helas! ie ſuis ſi miſerable
En l'eſtat triſte & deplorable
Où d'abord ma reduit l'eſclat de ſes beaux yeux;
Et tant d'ennuis ſecrets me font touſiours la guerre,
Que le temps qui me reſte à viure ſur la Terre
Ne me ſçauroit ſuffire à me plaindre des Cieux


Depuis la fatale iournée
Que l'Amour & la Deſtinée
Offrirent à ma veuë vn chef d'œuure ſi beau,


I'ay touſiours ſoûpiré d'vn mal inconſolable;


Et n'ay peu conceuoir de penſer raiſonnable
Qui ne m'ait conſeillé de courir au Tombeau.


PANTHEE,


24


O qu'elle eſt ingrate & cruelle,


A l'heure que i'eus pitié d'elle,


Voyant ſes bras captifs ſous de honteux liens,
I'alay tarir ſes pleurs; elle me mit en flamme;
Ie raſſuray ſon cœur, elle troubla mon ame,


Et me donna des fers quand ie rompis les ſiens.


Mes ſoins, ny ma perſeuerance,


Ne me donnent point d'eſperance
Que iamais ſa pitié recompenſe ma foy:


Mais quel bien manqueroit au bon-heur de ma
vie;


Et quels Roys glorieux me pourroient faire enuie,
Si ce diuin Objet auoit pitié de moy?


O friuoles diſcours, paroles inſenſées,


Abradate eſt l'objet de toutes ſes penſées:


C'eſt luy que la Fortune auec trop de rigueur
A placé dans ſon lict, & graué dans ſon cœur:
C'eſt ſon eſloignement qui la rend triſte & bleſme;
C'eſt luy qui la poſſede en ſon abſence meſme:


Et c'eſt la ſeule amour que ſon cœur conſeruera;
Au moins autant de temps qu'Abradate viura.


Ennemy de mon bien, obſtacle de ma joye,


Que le Sort enrichit d’vne ſi belle proye,


Où te retire-tu? ie veux t'aller chercher,


Et l'eſpée à la main te la faire laſcher:


Ie ne


TRAGEDIE. 25


Ie ne puis encourir de honte ny de blaſme,
Si i'arrache le cœur a qui vole mon ame;
Aura-t'il ſans peril mis ma vie en danger?


Et faut-il que ie meure ainſi ſans me vanger?
Mais ô dereglement du mal qui me tourmente!
Panthée eſt à la fois ſa femme & ſon Amante,
Et penſant par ſa mort adoucir mon ennuy,


I'attenterois ſur elle entreprenant ſur luy;
Ie me perdrois moy-meſme, & i'yrois par les armes
Confondre en ce malheur mon ſang auec ſes larmes.
Si l'Hymen ſeulement s'opoſoit à mon bien,


Il me ſeroit aiſé de rompre ſon lien;


Mais l'inuincible Amour qui joint leurs cœurs en¬
ſemble,


Ne permettra iamais que rien les deſ-aſſemble.
Dieux! ie la voy venir auec tous mes plaiſirs,


Cet objet dans mon cœur redouble mes deſirs,
Amour, diuin Autheur de mes impatiences,


Toy qui paſſes pour Maiſtre en toutes les ſciences,
Inſpire moy de grace, & me fais inuenter
Vn ſecret pour luy plaire & pour me contenter,
Voicy dequoy produire vn ſubtil artifice,


Amour, il vient de toy, fay donc qu'il reüßiſſe.


Il tire des
Tablettes.


D


26


PANTHEE


SCENE


DEVXIESME.


PANTHEE, CHARIS.
PANTHEE.


Haris, conſole moy dans mes ſecrets tour¬


mens,


Et ne me cele point quels ſont tes ſen¬
timens;


Penſe-tu qu'auiourd'huy mon Arbradate arriue?
Et s'il ſejourne plus, penſe-tu que ie viue?


CHARIS.


Madame, il ne ſçauroit retarder plus d'vn iour.


PANTHEE.


Tu dis vn iour Charis? c'eſt trop pour mon amour
Tu ſçais qu'auec excez le Ciel me perſecute
Quand i'en ſuis ſeparee vne ſeule minutte,


TRAGEDIE. 27


Et tu me dis vn iour? Ah! tu ne penſe pas
De combien cette abſence auance mon treſpas,


Et qu'infailliblement il faudra que ie meure,


Si pour me conſoler il ne vient dans vne heure.


O Dieux! ſi tu ſçauois ce que c'eſt que d’aymer,
Quand d'vn feu legitime on ſe ſent enflamer,


Et que la raiſon ſuit l'inſtinc de la Nature;


Tu cognoiſtrois bien mieux la peine que i'endure.
Tu ſçaurois ſi le Sort afflige au dernier point
Lors qu'on ayme vn objet, & qu'on ne le void point;
Et blaſmerois bien fort les dures tirannies
Qui ſeparent les corps de deux Ames vnies.


CHARIS.


Madame, ſi mes vœux pouuoient eſtre exaucez,
I'eſpargnerois beaucoup des pleurs que vous verſez,
Exempte des ennuis que le Ciel vous enuoye,


Vous n'en reſpendriez plus ſi ce n'eſtoit de joye.
Mais voſtre Majeſté deuroit moins s'affliger
Ayant auec tant d'heur ſurmonté le danger:


Elle offence les Dieux auec ſes deffiances,


Et nuit à ſa ſanté par ſes impatiences.


La triſteſſe & la peur troublent les matelots
Quand les vents mutinez font ſouſleuer les flots,
Et que malgré leur art, les vagues orgueilleuſes
Font prendre à leurs vaiſſeaux des routes perilleuſes:
Mais ſi toſt que Neptune eſmeu du mauuais temps,
Remet en leur deuoir ſes ſubjets inconſtans,


D ij


28 PANTHEE,


Dés lors des nauigeans qui craignaient le naufrage,
La frayeur ſe dißipe außi toſt que l'orage.


Vous ſeule hors du peril craignez, le mauuais ſort.


PANTHEE.


Charis, le plus ſouuent on fait naufrage au port.
Et l'aueugle fortune auecque trop d'empire:
Preſide ſur l'eſtat du bon-heur où i'aſpire.
Puis i'apprehende fort les maux que me predit
Vn ſonge dont l'effroy rend mon ſens interdit.


Le Soleil pourſuiuant la nuict aux voiles ſombres,
A coups de traits doreZ auoit chaßé les ombres;
Et les petits oyſeaux que reueille l'amour
Celebroient en chantant la naiſſance du iour
Lors que ce ſonge affreux dont l'horreur m'eſpouuãte
Ma fait voir d'Abradate vne image viuante.


De ſes vaines couleurs il me la ſi bien peint,
Que i'ay creu voir ſa taille & ſes yeux & ſon teint,
Le vray ton de ſa voix a frapé mon oreille,


Son viſage eſtoit gay, ſa bouche eſtoit vermeille,
Du bien de me reuoir il rendoit graces aux Dieux,
Et ſon contentement ſe liſoit dans ſes yeux.


Mais comme ie gouſtois cette douceur extreme,
Ie l'ay veu tout à coup triſte, ſanglant, & bleſme,
Le harnois éclatant qu'il auoit endoßé
De mille eſtranges coups me ſembloit tout percé;


TRAGEDIE. 29


D'vne voix languiſſante, & d'vne bouche morte,
Cette ombre de mon bien m'a parlé de la ſorte.


„Ceſſe de te flatter d'vn eſpoir deceuant;
„Mes iours ſont acheueZ, ie ne ſuis plus viuant,


„Et ton ame occupee à tant de ſacrifices,


„Ne peut pour mon ſalut rendre les Dieux propices.
„Mars qui dans les combats enuioit ma valeur,


„M'offrit par jalouſie en victime au malheur.


„Mais puis que ie ſuis mort auec aſſez de gloire,
„Fay que touſiours au moins ie viue en ta memoire.


Lors le cœur tout tranſi i'ay couru l'embraſſer,
Mais d'vn baiſer ſi froid il m'eſt venu glacer,
Que par vn grand effort i'ay rompu tous ces charmes,
M'éueillant en ſurſaut les yeux couuerts de larmes.


C'eſt ce qui m'inquiete, & qui me vient troubler,
Qui cauſe mes ſouſpirs, & qui me fais trembler:
Mais Charis, que dis-tu de ce funeſte ſonge?


CHARIS.


Ie dis que ce n'eſt rien qu'vn deſplaiſant menſonge.
Madame, voſtre eſprit s'entretient tout le iour
Des malheurs que peut craindre vne fidelle amour
Lors qu'aymant vn objet auecque violence,


On ſouffre pour long-temps les rigueurs de l'abſence.


D iij


30 PANTHEE,


C'eſt la malignité de ces impreßions
Qui vous a fait auoir ces noires viſions:


Mais ne vous troubleZ point de ces triſtes men¬
fonges;


Et pour n'auoir la nuict que d'agreables ſonges,
Baniſſant la triſteſſe, ordonner à vos ſens
De vous entretenir d'objets diuertiſſans;


S'en eſt le vray ſecret:


PANTHEE.


Charis, ie te veux croire:
Mais quoy, touſiours ce ſonge occupe ma memoire.


CHARIS.


Vous plaiſt-il de tourner vers ces arbres couuers
Qui gardent la fraiſcheur ſous leurs feüillages vers?


PANTHEE.


Allons:


CHARIS.


Ie voy par terre vn homme qui repoſe.


PANTHEE.


Il ne repoſe point, il eſcrit quelque choſe.


TRAGEDIE.


CHARIS.


Madame, c'eſt Araſpe, ou mon œil me deçoit:


PANTHEE.


Paſſons derriere luy: mais il nous apperçoit.


SCENE


TROISIESME.


PANTHEE, ARASPE, CHARIS.


PANTHEE.


V'eſt-ce qu'eſcrit Araſpe en cette ſolitude?


ARASPE.


Madame, c'eſt vn lieu dont ie fais mon eſtude;
I'y viens de compoſer en faueur d'un Amant
De qui la paßion me touche tendrement.


32 PANTHEE,


PANTHEE.


C'eſt vn Amant poßible abſent de ſa Maiſtreſſe?


ARASPE.


C'eſt vn homme accablé de l'ennuy qui le preſſe;
Il adore vn objet außi beau que le iour,


Et n'a iamais oſé luy dire ſon amour.


PANTHEE.


Sans doute ce reſpect le rendra plus aymable:


ARASPE.


Madame, ce reſpect la rendu miſerable,


Et c'eſt ſur ce ſubiet que i'ay fait vn diſcours,
Dont les raiſonnemens viennent a ſon ſecours,
Repreſentans l'ardeur de ſes flames ſecrettes:


PANTHEE.


Ie vous l'ay veu tantoſt eſcrire en ces Tablettes;
Ie ne veux pas pourtant demander à les voir.


ARASPE.


Madame, commandeZ, vous aueZ tout pouuoir:
Mais icy i'ay tracé d'vn mauuais caractere
Et fort confuſément, cet amoureux myſtere.
Il eſt


33


TRAGEDIE.


Il eſt vray que par cœur i'ay peu le retenir.


PANTHEE.


Vous auriez trop de peine à vous en ſouuenir.


ARASPE.


Madame, nullement: mais puis que l'Eloquence
A beaucoup d’ornemens qui ſont de conſequence,
Afin que ce diſcours face mieux ſon effet,
Ie le vay reciter ainſi que ie l'ay fait.


Vous ſçauez que pour rendre vn diſcours agreable,
Auec le ton de voix le geſte eſt deſirable.


Mais ie ſeray contraint le recitant trop bas.


PANTHEE.


Nullement, parlez haut, Charis n'eſcoute pas.


ARASPE.


Je ne celeray plus l'extreme violence


Qui paroiſt en mes yeux, & parle en mon ſilence,


Que le cours de mes pleurs vous a peu figurer,


Et dont mes longs ſouſpirs vous doiuent aſſeurer.
Madame, ie vous ayme; ô Cieux! le teint vous
change


A la confeßion de cette erreur eſtrange,


Et l'inſolent aueu d'vn crime ſans pareil,


Pour ma confuſion fait rougir vn Soleil


E


