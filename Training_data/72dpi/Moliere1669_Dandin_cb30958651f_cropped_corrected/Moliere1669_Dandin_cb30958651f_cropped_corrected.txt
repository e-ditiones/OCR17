GEORGE


DANDIN,


OV LE


MARY CONFONDV.


COMEDIE.


Par I. B. P. DE MOLIERE.


A PARIS,


Chez IEAN RIBOV au Palais,
vis à-vis la Porte de l’Egliſe de
la Sainte Chapelle, à l'Image
Saint Loüis.


M. DC. LXIX.


Auec Priuilege du Roy.


Extrait du Priuilege du Roy.


PAr grace & priuilege du Roy, donné
à Paris le dernier iour de Septembre
1668. ſigné par le Roy en ſon Conſeil GVI¬
TONNEAV. Il eſt permis au Sieur de MO¬
LIERE de faire imprimer, vendre & debiter
vne Comedie par luy composée intitulée Geor¬
ge Dandin, ou le mary confondu, pendant
ſept années, & defenſes ſont faites à tous
autres de l’imprimer, ny d’autre édition
que celle de l’Expoſant, ou de ceux qui
auront droit de luy, à peine de trois mille
liures d’amende, confiſcation des exem¬
plaires contrefaits, & de tous dépens,
dommages, & intereſts, comme il eſt plus
amplement porté par leſdites lettres.


Ledit Sieur de MOLIERE a cedé ſon droit
de Priuilege à IEAN RIBOV Marchand
Libraire à Paris, ſuiuant l’accord fait en¬
tre eux.


Regiſtré ſur le liure de la Communauté.


Signé, A. SOVBERON, Syndic.


ACTEVRS.


GEORGE DANDIN, riche Payſan Ma¬
ry d’Angelique.


ANGELIQVE, Femme de George Dan¬
din, & Fille de Mr de Sotenuille.


Mr DE SOTENVILLE, Gentilhomme,
Campagnard, Pere d’Angelique.


Me DE SOTENVILLE, ſa Femme.


CLITANDRE, Amoureux d’Angelique.


CLAVDINE, Suiuante d’Angelique.


LVBIN, Payſan, ſeruant Clitandre.


COLIN, Valet de George Dandin.


La Scene eſt deuant la Maiſon de George
Dandin.


GEORGE DANDIN


OV LE


MARY CONFONDV.


ACTE I.


SCENE PREMIERE.


GEORGE DANDIN.


H! qu’vne femme De¬
moiſelle eſt vne étran¬
ge affaire, & que mon maria¬
ge eſt vne leçon bien par¬


A


2 George Dandin,


lante à tous les Payſans qui
veulent s’éleuer au deſſus de
leur condition, & s’allier cõme
i’ay fait à la maisõ d’vn Gentil¬
homme. La nobleſſe de foy eſt
bõne: c’eſt vne choſe conſide¬
rable aſſurement, mais elle eſt
acõpagnée de tant de mauuai¬
ſes circonſtances, qu’il eſt tres-
bon de ne s'y point froter. Ie
ſuis deuenu là-deſſus ſçauant à
mes dépens, & connois le ſty¬
le des Nobles lors qu’ils nous
font nous autres entrer dans
leur famille. L’alliance qu’ils
font eſt petite auec nos per¬
ſonnes. C’eſt noſtre bien ſeul
qu’ils épouſent, & i’aurois
bien mieux fait, tout riche que


Comedie. 3


ie ſuis, de m’allier en bonne &
franche payſanerie, que de
prẽdre vne femme qui ſe tient
au deſſus de moy, s’offence de
porter mon nom, & penſe
qu’auec tout mon bien ie n’ay
pas aſſez acheté la qualité de sõ
mary. George Dandin, George
Dandin, vous auez fait vne ſo¬
tiſe la plus grande du monde.
Ma maiſon m’eſt effroyable
maintenant, & ie n’y rentre
point ſans y trouuer quelque
chagrin.


GEORGE DANDIN,


4


SCENE II.


GEORGE DANDIN, LVBIN.
GEORGE DANDIN.


Voyant ſortir Lubin de cheZ luy.


QVe diantre ce drôle-là
vient-il faire chez moi?
LVBIN.


Voila vn homme qui me re¬
garde.


GEORGE DANDIN.


Il ne me connoiſt pas.
LVBIN.


Il ſe doute de quelque choſe.
GEORGE DANDIN.
Oüais! il a grand’ peine à
ſalüer.


Comedie. 5


LVBIN.


I’ay peur qu’il n’aille dire
qu’il m’a veu ſortir de là de¬
dans.


GEORGE DANDIN.


Bonjour.


LVBIN.


Seruiteur.


GEORGE DANDIN.


Vous n'eſtes pas d’icy que ie
croy?


LVBIN.


Non, ie n’y ſuis venu que
pour voir la Feſte de demain.


GEORGE DANDIN.


Hé dites-moy vn peu, s’il
vous plaiſt, vous venez de là
dedans.


LVBIN.


Chut.


A iij


6


George Dandin,
GEORGE DANDIN.
Comment?


LVBIN.


Paix.


GEORGE DANDIN.
Quoy donc?


LVBIN.


Motus, il ne faut pas dire
que vous m’ayez veu ſortir de
là.


GEORGE DANDIN.
Pourquoy?


LVBIN.


Mon Dieu parce.


GEORGE DANDIN.
Mais encor?


LVBIN.


Doucement, I’ay peur qu’on
ne nous écoute.


GEORGE DANDIN.
Point, point.


Comedie. 7


LVBIN.


C’eſt que ie viens de parler à
la Maiſtreſſe du logis de la part
d’vn certain Monſieur qui luy
fait les doux yeux, & il ne faut
pas qu’on ſçache cela. Enten¬
dez-vous?


GEORGE DANDIN.


Oüy.


LVBIN.


Voila la raiſon. On m’a en¬
chargé de prendre garde que
perſonne ne me viſt, & ie vous
prie au moins de ne pas dire
que vous m’ayez veu.


GEORGE DANDIN.


Ie n’ay garde.


LVBIN.


Ie ſuis bien aiſe de faire les
choſes ſecretement comme


8 George Dandin,


on m’a recommandé.


GEORGE DANDIN.


C’eſt bien fait.


LVBIN.


Le mary, à ce qu’ils diſent, eſt
vn ialoux qui ne veut pas
qu’on faſſe l’amour à ſa fem¬
me, & il feroit le diable à qua¬
tre ſi cela venoit à ſes oreilles.
Vous comprenez bien.


GEORGE DANDIN.


Fort bien.


LVBIN.


Il ne faut pas qu’il ſçache rien
de tout cecy.


GEORGE DANDIN.


Sans doute.


LVBIN.


On le veut tromper tout
doucement. Vous entendez
bien?


Comedie. 9


GEORGE DANDIN.


Le mieux du monde.


LVBIN.


Si vous alliez dire que vous
m’auez veu ſortir de chez luy,
vous gaſteriez toute l’affaire.
Vous comprenez bien.
GEORGE DANDIN.
Aſſurement. Hé comment
nommez vous celuy qui vous
a enuoyé là dedans?


LVBIN.


C’eſt le Seigneur de noſtre
pays, Monſieur le Vicomte de
choſe... foin ie ne me ſouuiens
iamais comment diantre ils ba¬
ragouynent ce nom là, Mon¬
ſieur Cli...Clitande.


GEORGE DANDIN.


Eſt-ce ce ieune Courtiſan qui
demeure...


10


George Dandin,


LVBIN.


Oüy. Auprés de ces arbres.


GEORGE DANDIN.


à part.


C’eſt pour cela que depuis
peu ce Damoiſeau poly s’eſt
venu loger contre moy, i’auois
bon nez ſans doute, & ſon
voiſinage déja m'auoit donné
quelque ſoupçon.


LVBIN.


Teſtigué, c’eſt le plus hon¬
neſte homme que vous ayez
iamais veu. Il m’a donné trois
pieces d’or pour aller dire ſeu¬
lement à la femme qu’il eſt
amoureux d’elle, & qu’il ſou¬
haite fort l’honneur de pou¬
voir luy parler. Voyez s'il y a
là vne grande fatigue pour me


Comedie. 11


payer ſi bien, & ce qu’eſt au
prix de cela vne iournée de
trauail où ie ne gagne que dix
ſols.


GEORGE DANDIN.


Hé bien auez-vous fait vo¬
ſtre meſſage.


LVBIN.


Oüy, i’ay trouué là dedans
vne certaine Claudine, qui tout
du premier coup a compris ce
que ie voulois, & qui m'a fait
parler à ſa Maiſtreſſe.


GEORGE DANDIN.


à part.


Ah coquine de ſeruante!
LVBIN.


Morguéne cette Claudine là
eſt tout à fait iolie, elle a ga¬
gné mon amitié, & il ne tien¬


12 George Dandin,
dra qu’à elle que nous ne ſoyõs
mariez enſemble.


GEORGE DANDIN.


Mais quelle réponſe a fait la
Maiſtreſſe à ce Monsieur le
Courtiſan?


LVBIN.


Elle m’a dit de luy dire... at¬
tendez, ie ne ſçay ſi ie me ſou¬
viendrez bien de tout cela.
Qu’elle luy eſt tout à fait obli¬
gée de l’affection qu’il a pour
elle, & qu’à cauſe de ſon ma¬
ry qui eſt fantaſque, il garde
d’en rien faire paroiſtre, &
qu’il faudra ſonger à chercher
quelque invention pour ſe
pouuoir entretenir tous deux.


GEORGE


Comedie. 13


GEORGE DANDIN.


à part.


Ah! pendarde de femme.


LVBIN.


Teſtiguiene cela ſera drôle,
car le mary ne ſe doutera point
de la manigance, voila ce qui
eſt de bon. Et il aura vn pied
de nez auec ſa ialouſie. Eſt ce
pas?


GEORGE DANDIN.


Cela eſt vray.


LVBIN.


Adieu. Bouche couſuë au
moins. Gardez bien le ſecret,
afin que le mary ne le ſçache
pas.


GEORGE DANDIN.


Oüy, oüy.


B


14


George Dandin,
LVBIN.


Pour moy ie vais faire ſem¬
blant de rien, ie ſuis vn fin ma¬
tois, & l’on ne diroit pas que
i'y touche.


SCENE III.


GEORGE DANDIN.


HE bien, George Dandin,
vous voyez de quel air
voſtre femme vous traitte.
Voila ce que c’eſt d’auoir vou¬
lu épouſer vne Demoiſelle,
l’on vous accommode de tou¬
tes pièces, ſans que vous puiſ¬


Comedie. 15


ſiez vous vanger, & la Gentil¬
hommerie vous tient les bras
liez. L’égalité de condition
laiſſe du moins à l’honneur
d’vn mary liberté de reſſenti¬
ment, & ſi c’eſtoit vne Païſan¬
ne, vous auriez maintenant
toutes vos coudées franches à
vous en faire la iuſtice à bons
coups de baſton. Mais vous
auez voulu taſter de la Nobleſ¬
ſe, & il vous ennuyoit d’eſtre
maiſtre chez vous. Ah! i'enrage
de tout mon coeur, & ie me
donnerois volontiers des ſouf¬
flets. Quoy écouter impudem¬
ment l’amour d’vn Damoi¬
ſeau, & y promettre en meſme
temps de la correspondance!
B ij


George Dandin,


16


Morbleu ie ne veux point
laiſſer paſſer vne occaſion de
la ſorte. Il me faut de ce pas al¬
ler faire mes plaintes au pere &
à la mere, & les rendre témoins
à telle fin que de raiſon, des ſu¬
jets de chagrin & de reſſenti¬
ment que leur fille me donne.
Mais les voicy l'vn & l’autre
fort à propos.


SCENE IV.


MONSIEVR ET MADAME DE
SOTENVILLE, GEORGE DANDIN.


Mr DE SOTENVILLE.


V'eſt ce, mon gendre?
vous me paroiſſez tout
troublé.


Comedie. 17


GEORGE DANDIN.


Auſſi en ay-ie du ſuiet, &....


Me DE SOTENVILLE.


Mon Dieu, noſtre gendre,
que vous auez peu de ciuilité
de ne pas ſalüer les gens quand
vous les approchez.


GEORGE DANDIN.


Ma foy, ma belle-mere, c’eſt
que i’ay d’autres choſes en teſ¬
te, &..


Me DE SOTENVILLE.


Encor! eſt il poſſible, noſ¬
tre gendre, que vous ſçachiez ſi
peu voſtre monde, & qu’il n’y
ait pas moyen de vous inſtrui¬
re de la maniere qu'il faut vi¬
ure parmy les perſonnes de
qualité?


B iij


18 George Dandin,


GEORGE DANDIN.


Comment?


Me DE SOTENVILLE.


Ne vous déferez-vous ia¬
mais auec moy de la familiari¬
té de ce mot de ma belle mere,
& ne ſçauriez-vous vous ac¬
couſtumer à me dire Madame.
GEORGE DANDIN.


Parbleu, ſi vous m'appellez
voſtre gendre, il me ſemble
que ie puis vous appeller ma
belle-mere.


Me DE SOTENVILLE.


Il y a fort à dire, & les cho¬
ſes ne ſont pas égales. Appre¬
nez, s'il vous plaiſt, que ce n’eſt
pas à vous à vous ſeruir de ce
mot là auec vne perſonne de


Comedie. 19


ma condition; Que tout no¬
ſtre gendre que vous ſoyez, il y
a grande difference de vous à
nous, & que vous deuez vous
connoiſtre.


Mr DE SOTENVILLE.
C’en eſt aſſez mamour, laiſ¬
ſons cela.


Me DE SOTENVILLE.


Mon Dieu, Monſieur de So¬
tenuille, vous auez des indul¬
gences qui n’appartiennent
qu'à vous, & vous ne ſçauez
pas vous faire rendre par les
gens ce qui vous eſt deu.


Mr DE SOTENVILLE.


Corbleu, pardonnez-moy,
on ne peut point me faire de
leçons là-deſſus, & i'ay ſçeu


20 George Dandin,


montrer en ma vie par vingt
actions de vigueur, que ie ne
ſuis point homme à démordre
iamais d’vne partie de mes pre¬
tentions. Mais il ſuffit de luy
auoir donné vn petit auertiſ¬
ſement. Sçachons vn peu, mon
gendre, ce que vous auez dans
l'eſprit.


GEORGE DANDIN.


Puiſqu’il faut donc parler
cathegoriquement, ie vous di¬
ray, Monſieur de Sotenuille,
que i’ay lieu de...


Mr DE SOTENVILLE.


Doucement, mon gendre.
Apprenez qu'il n’eſt pas reſ¬
pectueux d’appeller les gens
par leur nom, & qu'à ceux qui


Comedie. 21


ſont au deſſus de nous il faut
dire Monſieur tout court.


GEORGE DANDIN.


Hé bien, Monſieur tout
court, & non plus Monſieur
de Sotenuille, i’ay à vous dire
que ma femme me donne...


Mr DE SOTENVILLE.


Tout beau. Aprenez auſſi
que vous ne deuez pas dire ma
femme, quand vous parlez de
noſtre fille.


GEORGE DANDIN.


I'enrage. Comment, ma
femme n’eſt pas femme?


Me DE SOTENVILLE.


Oüy, noſtre gendre, elle eſt
voſtre femme, mais il ne vous
eſt pas permis de l'appeller


22 George Dandin,


ainſi, & c'eſt tout ce que vous
pourriez faire, ſi vous auiez eſ¬
pouſé vne de vos pareilles.
GEORGE DANDIN.


Ah! George Dandin, où t’es-
tu fourré? Et de grace, mettez
pour vu moment voſtre Gen¬
tilhommerie à coſté, & ſouf¬
frez que ie vous parle mainte¬
nant comme ie pourray. Au
diantre ſoit la tyrannie de tou¬
tes ces hiſtoires-là. Ie vous dy
donc que ie ſuis mal ſatisfait
de mon mariage.


Mr DE SOTENVILLE.


Et la raiſon, mon gendre.


Me DE SOTENVILLE.


Quoy parler ainſi d'vne cho¬
ſe dont vous auez tiré de ſi
grands auantages?


Comedie. 23


GEORGE DANDIN.


Et quels auantages, Madame,
puiſque Madame y a? L’auan¬
ture n’a pas eſté mauuaiſe pour
vous, car ſans moy vos affaires,
auec voſtre permiſſiõ, eſtoient
fort délabrées, & mon argent
a ſeruy à reboucher d’aſſez
bons trous; mais moy dequoy
y ay ie profité, ie vous prie, que
d’vn alongement de nom, &
au lieu de George Dandin,
d'auoir receu par vous le titre
de Monſieur de la Dandiniere?


Mr DE SOTENVILLE.


Ne contez-vous rien, mon
gendre, l’auantage d’eſtre allié
à la maiſon de Sotenuille?


Me DE SOTENVILLE.


Et à celle de la Prudoterie,


24 George Dandin,
dont i’ay l’honneur d’eſtre iſ¬
ſuë. Maiſon où le ventre ano¬
blit: & qui par ce beau priui¬
lege rendra vos enfans Gen¬
tilshommes.


GEORGE DANDIN.


Oüy, voila qui eſt bien, mes
enfans ſeront Gentilshommes,
mais ie ſeray cocu moy, ſi l’on
n'y met ordre.


Mr DE SOTENVILLE.


Que veut dire cela, mon gen¬
dre?


GEORGE DANDIN.


Cela veut dire que voſtre fille
ne vit pas comme il faut qu'v¬
ne femme viue, & qu'elle fait
des choſes qui ſont contre
l’honneur.


Mr


Comedie. 25


Mr DE SOTENVILLE.


Tout beau. Prenez garde à
ce que vous dites. Ma fille eſt
d’vne race trop pleine de vertu
pour ſe porter iamais à faire
aucune choſe dont l’honneſte¬
té ſoit bleſſée, & de la maiſon
de la Prudoterie, il y a plus de
trois cens ans qu'on n'a point
remarqué qu’il y ait eu de fem¬
me, Dieu mercy, qui ait fait
parler d’elle.


Mr DE SOTENVILLE.


Corbleu, dans la maiſon de
Sotenuille on n’a iamais veu de
coquette, & la brauoure n’y
eſt pas plus hereditaire aux
maſles, que la chaſteté aux fe¬
melles.


C


26 George Dandin,


Me DE SOTENVILLE.


Nous auons eu vne Iacqueli¬
ne de la Prudoterie qui ne vou¬
lut iamais eſtre la Maiſtreſſe
d’vn Duc & Pair, Gouuerneur
de noſtre Prouince.


Mr DE SOTENVILLE.


Il y a eu vne Mathurine de
Sotenuille qui refuſa vingt
mille écus d'vn Fauory du
Roy, qui ne luy demandoit
ſeulement que la faueur de luy
parler.


GEORGE DANDIN.


Ho bien voſtre fille n’eſt pas
ſi difficile que cela, & elle s’eſt
appriuoiſée depuis qu'elle eſt
chez moy.


Mr DE SOTENVILLE.
Expliquez vous, mon gendre,


Comedie. 27


nous ne ſommes point gens à
la ſupporter dans de mauuai¬
ſes actions, & nous ſerons les
premiers, ſa mere & moy, à
vous en faire la iuſtice.


Me DE SOTENVILLE.


Nous n’entendons point rail¬
lerie ſur les matieres de l'hon¬
neur, & nous l’auons éleuée
dans toute la ſeuerité poſſible.


GEORGE DANDIN.


Tout ce que ie vous puis dire,
c’eſt qu’il y a icy vn certain
Courtiſan que vous auez veu,
qui eſt amoureux d’elle à ma
barbe, & qui luy a fait faire
des proteſtations d’amour, qu’¬
elle a tres-humainement eſ¬
coutées.


C ii


28 George Dandin,


Me DE SOTENVILLE.


Iour de Dieu, ie l'étrangle¬
rois de mes propres mains, s’il
falloit qu’elle forlignaſt de
l’honneſteté de ſa mere.


Mr DE SOTENVILLE.
Corbleu, ie luy paſſerois mon
épée au trauers du corps, à elle
& au galant, ſi elle auoit forfait


à ſon honneur.


GEORGE DANDIN.
Ie vous ay dit ce qui ſe paſſe
pour vous faire mes plaintes, &
ie vous demande raiſon de cet¬
te affaire là.


Mr DE SOTENVILLE.


Ne vous tourmentez point, ie
vous la feray de tous deux, &
ie ſuis homme pour ſerrer le
bouton à qui que ce puiſſe
eſtre. Mais eſtes-vous pas bien


Comedie. 29


ſeur auſſi de ce que vous nous
dites.


GEORGE DANDIN.


Tres-ſeur.


Mr DE SOTENVILLE.


Prenez bien garde au moins,
car entre Gentilshommes, ce
ſont des choſes chatoüilleuſes,
& il n'eſt pas queſtion d’aller
faire icy vn pas de Clerc.


GEORGE DANDIN.


Ie ne vous ay rien dit, vous
dis-ie, qui ne ſoit veritable.


Mr DE SOTENVILLE.


Mamour, allez-vous en par¬
ler à voſtre fille, tandis qu’a¬
uec mon gendre i’iray parler à
l'homme.


Me DE SOTENVILLE.


Se pourroit il, mon fils, quel¬
C iij


30 George Dandin,
le s’oubliait de la ſorte, apres
le ſage exemple que vous ſça¬
uez vous-meſme que ie luy ay
donné.


Mr DE SOTENVILLE.


Nous allons éclaircir l’affai¬
re. Suiuez moy, mon gendre,
& ne vous mettez pas en pei¬
ne, vous verrez de quel bois
nous nous chauffons lors qu'õ
s’attaque à ceux qui nous peu¬
uent appartenir.


GEORGE DANDIN.


Le voicy qui vient vers nous.


Comedie,


31


SCENE V.


Mr DE SOTENVILLE, CLITANDRE
GEORGE DANDIN.


Mr DE SOTENVILLE.


Onſieur, ſuis-ie connu
de vous?


CLITANDRE.


Non pas que ie ſçache, Mon¬
ſieur.


Mr DE SOTENVILLE.


Ie m'appelle le Baron de So¬
tenuille.


CLITANDRE.
Ie m'en réjoüis fort.


Mr DE SOTENVILLE.


Mon nom eſt connu à la


32 George Dandin,


Cour, & i'eus l’honneur dans
ma ieuneſſe de me ſignaler des
premiers à l’arriere-ban de
Nancy.


CLITANDRE.


A la bonne heure.


Mr DE SOTENVILLE.


Monſieur, mon pere Iean-
Gilles de Sotenuille eut la gloi¬
re d'aſſiſter en perſonne au
grand ſiege de Montauban.


CLITANDRE.


I'en ſuis rauy.


Mr DE SOTENVILLE.


Et i’ay eu vn ayeul Bertrand
de Sotenuille, qui fut ſi conſi¬
deré en ſon temps, que d'auoir
permiſſion de vendre tout ſon
bien pour le voyage d'outre-
mer.


Comedie. 33


CLITANDRE.


Ie le veux croire.


Mr DE SOTENVILLE.


Il m'a eſté rapporté, Mon¬
ſieur, que vous aimez & pour¬
ſuiuez vne ieune perſonne, qui
eſt ma fille pour laquelle ie
m’intereſſe, & pour l’homme
que vous voyez, qui a l’hon¬
neur d’eſtre mon gendre.


CLITANDRE.


Qui moy.


Mr DE SOTENVILLE.


Oüy. Et ie ſuis bien aiſe de
vous parler, pour tirer de vous,
s’il vous plaiſt, vn éclairciſſe¬
ment de cette affaire.
CLITANDRE.


Voila vne étrange médiſan¬
ce. Qui vous a dit cela, Mon¬
ſieur?


34


George Dandin,


Mr DE SOTENVILLE.
Quelqu'vn qui croit le bien
ſçauoir.


CLITANDRE.


Ce quelqu'vn-là en a menty.
Ie ſuis honneſte homme. Me
croyez-vous capable, Mon¬
ſieur, d’vne action auſſi laſche
que celle-là? Moy aimer vne
ieune & belle perſonne, qui a
l’honneur d’eſtre la fille de
Monſieur le Baron de Soten-
uille. Ie vous reuere trop pour
cela, & ſuis trop voſtre ſerui¬
teur. Quiconque vous l'a dit,
eſt vn ſot.


Mr DE SOTENVILLE.


Allons, mon gendre.


GEORGE DANDIN.


Quoy?


Comedie. 35


CLITANDRE.


C’eſt vn coquin & vn ma¬
raut.


Mr DE SOTENVILLE.
Répondez.


GEORGE DANDIN.
Répondez vous-meſme.
CLITANDRE.


Si ie ſçauois qui ſe peut eſtre,
ie luy donnerois en voſtre
preſence de l’épée dans le ven¬
tre.


Mr DE SOTENVILLE.
Souſtenez donc la choſe.


GEORGE DANDIN.
Elle eſt toute ſouſtenuë, cela
eſt vray.


CLITANDRE.


Eſt-ce voſtre gendre. Mon¬
ſieur, qui...


36


George Dandin,
Mr DE SOTENVILLE.
Oüy, c’eſt luy-meſme qui
s’en eſt plaint à moy.
CLITANDRE.


Certes, il peut remercier
l’auantage qu’il a de vous ap¬
partenir, & ſans cela ie luy ap¬
prendrois bien à tenir de pa¬
reils diſcours d’vne perſonne
comme moy.


SCENE VI.


Mr ET Me DE SOTENVILLE.
ANGELIQVE, CLITANDRE.
GEORGE DANDIN. CLAVDINE.
Me DE SOTENVILLE.


POurce qui eſt de cela, la
ialouſie eſt vne étrange
choſe!


Comedie. 37


choſe! I'amene icy ma fille
pour éclaircir l’affaire en pre¬
ſence de tout le monde.


CLITANDRE.


Eſt ce donc vous, Madame,
qui auez dit à voſtre mary que
ie ſuis amoureux de vous?
ANGELIQVE.


Moy, & comment luy au¬
rois-ie dit? Eſt-ce que cela eſt?
Ie voudrois bien le voir vray¬
ment que vous fuſſiez amou¬
reux de moy. Ioüez vous-y, ie
vous en prie, vous trouuerez à
qui parler. C'eſt vne choſe que
ie vous conſeille de faire. Ayés
recours pour voir à tous les dé¬
tours des Amans. Eſſayez vn
peu par plaiſir à m'enuoyer des
D


38 George Dandin,
ambaſſades, à m’écrire ſecret¬
temẽt de petits billets doux, à
épier les momens que mon
mary n’y ſera pas, ou le temps
que ie ſortiray pour me parler
de voſtre amour. Vous n’auez
qu'à y venir, ie vous promets
que vous ſerez receu comme il
faut.


CLITANDRE.


Hé là là, Madame, tout dou¬
cement. Il n’eſt pas neceſſaire
de me faire tant de leçons, &
de vous tant ſcandaliſer. Qui
vous dit que ie ſonge à vous
aimer?


ANGELIQVE.


Que ſçay-ie moy ce qu'on
me vient conter icy?


Comedie. 39


CLITANDRE.


On dira ce que l’on voudra.
Mais vous ſçauez ſi ie vous ay
parlé d’amour lors que ie vous
ay rencontrée.


ANGELIQVE.


Vous n’auiez qu'à le faire,
vous auriez eſté bien venu.
CLITANDRE.


Ie vous aſſeure qu’auec moy
vous n’auez rien à craindre.
Que ie ne ſuis point homme à
donner du chagrin aux Belles,
& que ie vous reſpecte trop, &
vous & Meſſieurs vos parens,
pour auoir la penſée d’eſtre
amoureux de vous.


Me DE SOTENVILLE.


Hé bien vous le voyez.


D ij


40


George Dandin,


Mr DE SOTENVILLE.
Vous voila ſatisfait, mon gen¬
dre, que dites-vous à cela?
GEORGE DANDIN.


Ie dis que ce ſont là des con¬
tes à dormir debout. Que ie
ſçay bien ce que ie ſçay, & que
tantoſt, puiſqu'il faut parler,
elle a receu vne ambaſſade de
ſa part.


ANGELIQVE.


Moy, i’ay receu vne ambaſſa¬
de.


CLITANDRE.


I'ay enuoyé vne ambaſſade?


ANGELIQVE.


Claudine.


CLITANDRE.


Eſt-il vray?


CLAVDINE.


Par ma foy voila vne étrange
fauſſeté.


Comedie. 41


GEORGE DANDIN.


Taiſez vous, carogne que
vous eſtes. Ie ſçay de vos nou¬
uelles, & c'eſt vous qui tantoſt
auez introduit le Courier.


CLAVDINE.


Qui moy?


GEORGE DANDIN.


Oüy vous. Ne faites point
tant la ſucrée.


CLAVDINE.


Helas! que le monde aujour¬
d'huy eſt remply de meſchan¬
ceté, de m’aller ſoupçonner
ainſi, moy qui ſuis l’innocen¬
ce meſme.


GEORGE DANDIN.


Taiſez-vous, bonne piece.
Vous faites la ſournoiſe. Mais
ie vous connois il y a long-
D iii


42 GEORGE DANDIN,
temps, & vous eſtes vne deſſa¬
lée.


CLAVDINE.


Madame eſt-ce que...


GEORGE DANDIN.


Taiſez-vous, vous dis-ie, vous
pourriez bien porter la folle-
enchere de tous les autres. Et
vous n’auez point de pere
Gentilhomme.


ANGELIQVE.


C’eſt vne impoſture ſi gran¬
de, & qui me touche ſi fort au
cœur, que ie ne puis pas meſ¬
me auoir la force d’y répondre;
cela eſt bien horrible d’eſtre
accuſée par vn mary lors qu'on
ne luy fait rien qui ne ſoit à
faire. Helas! ſi ie ſuis blaſmable


Comedie. 43


de quelque choſe, c’eſt d’en
vſer trop bien auec luy.


CLAVDINE.


Aſſeurément.


ANGELIQVE.


Tout mon malheur eſt de le
trop conſiderer, & pluſt au
Ciel que ie fuſſe capable de
ſouffrir, comme il dit, les ga¬
lanteries de quelqu’vn, ie ne
ſerois pas tant à plaindre. A¬
dieu, ie me retire, & ie ne puis
plus endurer qu’on m’outrage
de cette ſorte.


Me DE SOTENVILLE.


Allez, vous ne meritez pas
l'honneſte femme qu’on vous
a donnée.


CLAVDINE.


Par ma foy, il meriteroit
qu’elle luy fiſt dire vray, & ſi


44 George Dandin,


i'eſtois en ſa place ie n’y mar¬
chanderois pas. Oüy, Mon¬
ſieur, vous deuez pour le pu¬
nir, faire l’amour à ma Mai¬
ſtreſſe. Pouſſez, c’eſt moy qui
vous le dy, ce ſera fort bien
employé, & ie m’offre à vous
y ſeruir, puiſqu’il m’en a deſia
taxée.


Mr DE SOTENVILLE.


Vous meritez, mon gendre,
qu’on vous diſe ces choſes là,
& voſtre procedé met tout le
monde contre vous.


Me DE SOTENVILLE.


Allez, ſongez à mieux trai¬
ter vne Demoiſelle bien née,
& prenez garde deſormais à
ne plus faire de pareilles be¬
ueuës.


Comedie. 45


GEORGE DANDIN.
I'enrage de bon cœur d’a¬
uoir tort, lors que i’ay raiſon.


CLITANDRE.


Monſieur, vous voyez com¬
me i’ay eſté fauſſement accu¬
sé. Vous eſtes homme qui ſça¬
uez les maximes du point
d’honneur, & ie vous de¬
mande raiſon de l'affront qui
m’a eſté fait.


Mr DE SOTENVILLE.


Cela eſt iuſte, & c’eſt l’ordre
des procedez. Allons, mon
gendre, faites ſatisfaction à
Monſieur.


GEORGE DANDIN.


Comment ſatisfaction?


Mr DE SOTENVILLE.


Oüy. Cela ſe doit dans les


46 George Dandin,
regles pour l’auoir à tort accu¬
ſé.


GEORGE DANDIN.


C’eſt vne choſe moy dont
ie ne demeure pas d’accord de
l’auoir à tort accuſé, & ie ſçay
bien ce que i’en penſe.


Mr DE SOTENVILLE.


Il n’importe. Quelque pen¬
ſée qui vous puiſſe reſter, il a
nié, c’eſt ſatisfaire les perſon¬
nes, & l'on n'a nul droit de ſe
plaindre de tout homme qui
ſe dédit.


GEORGE DANDIN.


Si bien donc que ſi ie le trou¬
uois couché auec ma femme, il
en ſeroit quitte pour ſe dédire.


Comedie. 47


Mr DE SOTENVILLE.


Point de raiſonnement. Fai¬
tes-luy les excuſes que ie vous


dy.


GEORGE DANDIN.
Moy, ie luy feray encore des
excuſes apres...


Mr DE SOTENVILLE.


Allons vous dy-ie. Il n’y a
rien à balancer, & vous n’auez
que faire d’auoir peur d'en trop
faire, puiſque c’eſt moy qui
vous conduy.


GEORGE DANDIN.


Ie ne ſçaurois...


Mr DE SOTENVILLE.
Corbleu, mon gendre, ne
m'échauffez pas la bile, ie me
mettrois auec luy contre vous.
Allons. Laiſſez-vous gouuer¬
ner par moy.


48 George Dandin,


GEORGE DANDIN.
Ah George Dandin!


Mr DE SOTENVILLE.
Voſtre bonnet à la main le
premier, Monſieur eſt Gentil¬
homme, & vous ne l'eſtes pas.


GEORGE DANDIN.
I’enrage.


Mr DE SOTENVILLE.


Repetez apres moy. Mon¬
ſieur.


GEORGE DANDIN.


Monſieur.


Mr DE SOTENVILLE.


Il voit que ſon gendre fait difficulté de
luy obeyr.


Ie vous demande pardon.
Ah.


GEORGE DANDIN.


Ie vous demande pardon.


Mr


Comédie. 49


Mr DE SOTENVILLE.


Des mauuaiſes penſées que
i’ay euës de vous.


GEORGE DANDIN.


Des mauuaiſes penſées que
i’ay euës de vous.


Mr DE SOTENVILLE.


C’eſt que ie n’auois pas l’hon¬
neur de vous connoiſtre.


GORGE DANDIN.


C’eſt que ie n’auois pas l’hon¬
neur de vous connoiſtre.


Mr DE SOTENVILLE.


Et ie vous prie de croire.
GEORGE DANDIN.


Et ie vous prie de croire.


Mr DE SOTENVILLE.


Que ie ſuis voſtre ſerui¬
teur.


E


50 George Dandin,


GEORGE DANDIN.


Voulez vous que ie ſois ſer¬
uiteur d’vn homme qui me
veut faire cocu?


Mr DE SOTENVILLE.


il le menace encore.


Ah!


CLITANDRE.


Il ſuffit, Monſieur.


Mr DE SOTENVILLE.


Non, ie veux qu’il acheue,
& que tout aille dans les for¬
mes. Que ie ſuis voſtre ſerui¬
teur.


GEORGE DANDIN.


Que ie ſuis voſtre ſerui¬
teur.


CLITANDRE.


Monſieur, ie ſuis le voſtre
de tout mon cœur, & ie ne


Comedie.


51


ſonge plus à ce qui s’eſt paſſé.
Pour vous, Monſieur, ie vous
donne le bonjour, & ſuis faſ¬
ché du petit chagrin que vous
auez eu.


Mr DE SOTENVILLE.


Ie vous baiſe les mains, &
quand il vous plaira ie vous
donneray le diuertiſſement de
courre vn liévre.


CLITANDRE.


C’eſt trop de grace que vous
me faites.


Mr DE SOTENVILLE.


Voila, mon gendre, comme
il faut pouſſer les choſes. A¬
dieu. Sçachez que vous eſtes
entré dans vne famille qui
vous donnera de l’appuy, &
E ij


52 George Dandin,
ne ſouffrira point que l'on
vous faſſe aucun affront.


SCENE VII.


GEORGE DANDIN.


Ah que le... vous l’auez
voulu, vous l'auez vou¬
lu, George Dandin, vous l’auez
voulu, cela vous ſied fort
bien, & vous voila ajuſté
comme il faut, vous auez iu¬
ſtement ce que vous meritez.
Allons il s’agit ſeulement de
deſabufer le pere & la mere,
& ie pourray trouuer peut-
eſtre quelque moyen d'y reüſ¬
ſir.


Comedie. 53


ACTE II.


SCENE PREMIERE.


CLAVDINE, LVBIN.


CLAVDINE.


Vy i'ay bien deuiné
qu'il falloit que cela
vinſt de toy, & que
tu l'euſſes dit à quelqu’vn qui
l'ait raporté à noſtre Maiſtre.


LVBIN.


Par ma foy ie n’en ay tou¬
ché qu’vn petit mot en paſ¬
E iij


54 George Dandin,


ſant à vn homme, afin qu’il
ne diſt point qu’il m’auoit
veu ſortir, & il faut que les
gens en ce pays-cy ſoient de
grands babillards.


CLAVDINE.


Vrayment ce Monſieur le
Vicomte a bien choiſi ſon
monde que de te prendre pour
ſon Ambaſſadeur, & il s’eſt
allé ſeruir là d’vn homme
bien chanceux.


LVBIN.


Va, vne autre fois ie ſeray
plus fin, & ie prendray mieux
garde à moy.


CLAVDINE.


Oüy, oüy, il ſera temps.


Comedie. 55


LVBIN.


Ne parlons plus de cela,
écoute.


CLAVDINE.


Que veux tu que i'écoute?
LVBIN.


Tourne vn peu ton viſage
deuers moy.


CLAVDINE.


Hé bien qu’eſt-ce?
LVBIN.


Claudine.


CLAVDINE.


Quoy?


LVBIN.


Hé la, ne ſçais-tu pas bien
ce que ie veux dire?
CLAVDINE.


Non.


56 George Dandin,


LVBIN.


Morgué je t’aime.


CLAVDINE.


Tout de bon?


LVBIN.


Oüy le diable m’emporte,
tu me peux croire, puis que
i’en iure.


CLAVDINE.


A la bonne heure.


LVBIN.


Ie me ſens tout triboüiller
le coeur quand ie te regarde.


CLAVDINE.


Ie m’en réjoüis.


LVBIN.


Comment eſt-ce que tu fais
pour eſtre ſi jolie?


CLAVDINE.


Ie fais comme font les au¬
tres.


Comedie. 57


LVBIN.


Vois tu, il ne faut point
tant de beurre pour faire vn
quarteron. Si tu veux tu ſe¬
ras ma femme, ie ſeray ton
mary, & nous ſerons tous
deux mary & femme.


CLAVDINE.


Tu ſerois peut-eſtre ialoux
comme noſtre Maiſtre.
LVBIN.


Point.


CLAVDINE.


Pour moy ie hais les ma¬
ris ſoupçonneux, & i’en veux
vn qui ne s’épouuante de rien,
vn ſi plein de confiance, & ſi
ſeur de ma chaſteté, qu’il me
viſt ſans inquietude au mi¬
lieu de trente hommes.


58 George Dandin,


LVBIN.


Hé bien, ie ſeray tout com¬
me cela.


CLAVDINE.


C’eſt la plus ſotte choſe du
monde que de ſe deffier d'v¬
ne femme, & de la tourmen¬
ter. La verité de l’affaire eſt
qu’on n’y gagne rien de bon.
cela nous fait ſonger à mal,
& ce ſont ſouuent les marys
qui auec leurs vacarmes ſe
font eux-meſmes ce qu’ils
ſont.


LVBIN.


Hé bien, ie te donneray la
liberté de faire tout ce qu’il
te plaira.


Comedie. 59


CLAVDINE.


Voila comme il faut faire
pour n’eſtre point trompé.
Lors qu’vn mary ſe met à
noſtre diſcretion, nous ne
prenons de liberté que ce
qu'il nous en faut, & il en
eſt comme auec ceux qui
nous ouurent leur bource &
nous diſent, prenez. Nous
en vſons honneſtement, &
nous nous contentons de la
raiſon. Mais ceux qui nous
chicanent, nous nous effor¬
çons de les tondre, & nous
ne les épargnons point.


LVBIN.


Va. Ie feray de ceux qui
ouurent leur bource, & tu


60 George Dandin,
n’as qu’à te marier auec moy,
CLAVDINE.
Hé bien bien nous ver¬


rons.


LVBIN.


Vien donc icy, Claudine.


CLAVDINE.


Que veux-tu?


LVBIN.


Viens, te dis je.


CLAVDINE.


Ah! doucement. Ie n'aime
pas les patineurs.


LVBIN.


Eh vn petit brin d’amitié.


CLAVDINE.


Laiſſe moy là, te dis-je, ie
n'entends pas raillerie.
LVBIN.
Claudine.


CLAV¬


Comedie. 61


CLAVDINE.


Ahy!


LVBIN.


Ah! que tu es rude à pau¬
ures gens. Fy, que cela eſt
mal honneſte de refuſer les
perſonnes. N'as-tu point de
honte d’eſtre belle, & de ne
vouloir pas qu’on te careſſe?
Eh-là.


CLAVDINE.


Ie te donneray ſur le nez.


LVBIN.


Oh la farouche. La ſauua¬
ge. Fy poüa la vilaine qui eſt
cruelle.


CLAVDINE.


Tu t'émancipes trop.


LVBIN.


Qu'eſt-ce que cela te couſte¬


F


62 George Dandin,
roit de me laiſſer vn peu fai¬
re.


CLAVDINE.


Il faut que tu te donnes pa¬
tience.


LVBIN.


Vn petit baiſer ſeulement
en rabattant ſur noſtre ma¬
riage.


CLAVDINE.
Ie ſuis voſtre Seruante.


LVBIN.


Claudine, ie t’en prie, ſur
l'et-tant moins.


CLAVDINE.


Eh que nenny. l'y ay deſia
eſté attrappée. Adieu. Va-t'en,
& dis à Monſieur le Vicom¬
te que i’auray ſoin de rendre
ſon billet.


Comedie. 63


LVBIN.


Adieu beauté rude aſniere.


CLAVDINE.


Le mot eſt amoureux.


LVBIN.


Adieu rocher, caillou, pier¬
re de taille, & tout ce qu’il
y a de plus dur au monde.


CLAVDINE.
Ie vais remettre aux mains
de ma Maiſtreſſe... Mais la
voicy auec ſon Mary, éloi¬
gnons-nous, & attendons


qu'elle ſoit ſeule.


