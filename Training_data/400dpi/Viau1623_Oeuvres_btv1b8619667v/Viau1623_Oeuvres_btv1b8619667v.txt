79


AV ROY,


SVR SON RETOVR


DV LANGVEDOC.


EVNE & victorieux Mo¬
narque


Dõt les exploicts ſi glorieux
Ont dõné de l'Enuie aux
Dieux


Et de la frayeur à la Parque;
Qu'attendez vous plus des Deſtins?
C'eſt aſſés puny de mutins,


C'eſt aſſés deſmoli de Villes,


Nous ſçauons bien que deſormais
La fureur des guerres ciuiles
Ne nous ſçauroit oſter la paix.


LaiſſeZ-là ces terres Eſtranges
Où vous faites tant de deſerts,


Boiſſet prepare des concerts,


80 OEVVRES


Et moy des vers à vos loüanges:
Paris ne fut iamais ſi beau,


Les ſources de Fontainebleau,
Rompant leurs petits flots de verre
Contre les murs de leur rampars
Ne murmurent que de la guerre
Qui les priue de vos regards.


Dans les allegreſſes publiques,
Meſme en celebrant vos vertus
Nos viſages ſont abatus,


Et nos ames Melancholiques,


Vos exploits qu'on nous fait oüir
Ne peuuent ſans nous reſiouir,


Vous donner de la renommée,


Et ne peuuent ſans nous faſcher
Expoſer au ſort de l’armée
Vn Roy que nous auons ſi cher.


Dans ce ſanglant mestier des armes
Où vos bras ſont trop exercez.
D'autant de ſang que vous verſez,


Le peuple verſe icy de larmes,


Le Demon ennemy du iour,


Noye les Aſtres de la Cour
Dans l'horreur de ſes fleuues ſombres,
Partage voſtre Eſtat aux morts,
Baſtit l’Empire de ſes ombres
De la ruine de nos corps.


Si les


81


Si les fureurs eſtoient hardies
A ce point que leur cruauté
Attaqua voſtre majeſté,


De leurs funeſtes maladies,


Quelle ſi ſecourable main
Peut fournir le ſecours humain,
Ou quell' aßiſtance diuine,


Vous pourroit ſi ſoudain guerir,
Que la peur de noſtre ruine
Ne nous euſt pluſtoſt fait mourir.


ReueneZ au ſein de la France,
C'eſt où les Aſtres les plus doux
Encore pour l’amour de vous
Adouciront leur influence,
Tous les plus gracieux climats,
Qui ſans gresles & ſans frimats,
Peuuent accomplir leur année,
Dans leur plus fauorable iour,
N’ont rien d'eſgal à la iournée
De voſtre bien-heureux retour¬
Voſtre Demon tenant la guerre,
Reduite à ſa deuotion,
Laiſſe gronder l'Ambition
Des plus vaillans Roys de la terre,
On n'en voit point du temps paſſé,
De qui le renom effacé


F


82


Ne vous rende vn muet hommage,
Et le marbre deuant vos Lys,
Eſt honteux de ſeruir d’Image
A leurs exploits enſeuelis.


83


ELEGIE.


OVVERAIN qui regis
l'influence des vers,
Außi bien que tu fais mouuoir
tout l'Vniuers,


Ame de nos eſprits qui dans
noſtre naiſſance
Inſpiras vn rayon de ta diuine eſſence. (leurs?
Pourquoy ne m'as tu fait les ſentimens meil¬
Pourquoy tes beaux treſors ſont-ils coulez
ailleurs? (nombre,


Ie voy de toutes parts des eſcriuains ſans
Dont la grandeur à mis mon petit nom à
l'ombre.


Ie n'ay qu'vn pauure fonds d'vn mediocre


eſprit,


Où ie vay cultiuer ce que le Ciel m'apprit,
Des triſtes ſons rimeurs, d'vn ſtyle qui ſe
treine,


Eſpuiſant tous les iours ma languißãte veine,


F ij


84


Si i'auois la vigueur de ces fameux Latins,
Ou l'eſprit de celuy qui força les Deſtins.
Qui vit à ces chanſons les Parques deſar¬
mées,


Et de tous les damneZ, les tortures charmées
Quand pour l'amour de luy le Prince des En¬
fers,


Laiſſa viure Euridice, & la tira des fers,


Ou ſi c'eſt trop d'auoir ces merueilleux ge¬
nies. (nies.


Qu'à noſtre ſiecle infame à bon droit tu dé¬
Ie me contenterois d'eſgaler en mon art
La douceur de Malherbe ou l'ardeur de Ron¬
ſart,


Et mille autres encore, à qui ie fais hommage
Et de qui ie ne ſuis que l'õbre & que l'image.
Ie donnerois ma plume à ces ſoins violans
A peindre ces ſanglots & ces deſirs bruſlans,
Que depuis peu de iours quelque demõ allume
Dans mon sang où l'Amour se plaiſt & me
consume.


Si mes vers retenoient encore la ferueur
Qui les fit autrefois naistre pour la Faueur,
Et tant d’escrits perdus que pour chanter
leur flame,


Mille de mes amis m'ont arraché de l'ame.


O Cloris qui te sçais ſi bien faire adorer!


85
Qui l'Ame par les yeux m'as peu ſi biẽ tirer,
Beauté que deſormais ie nõmeray mõ Ange,
Ie les conſacrerois ſans doubte à ta loüange,
I'ay ſi peur que ma Muſe ait perdu ces appas,
A flater vainement ceux que ie n'aime pas,
Que ma plus belle ardeur auiourd'huy ſe re¬
tire,


M'eſtant ſi neceſſaire à ce nouueau martire,
Et qu'au meilleur beſoin mes esprits finißãs,
Ne me fourniſſent plus que des vers languiſ¬


ſans,
Mon eſprit espuiſé dãs des trauaux funeſtes
N'aura pour ton ſubiect rien gardé que des
reſtes.


Cloris ie le confeſſe & qu'en ce beau deſſein
Mon ardeur s'amortit en mon timide ſein,
Mais le feu de l'amour qui s'eſt rendu le mai¬
ſtre,


Des tous mes ſentimẽs la peut faire renaiſtre,
Et ſa douce fureur par vn traict de tes yeux,


Peut rendre à mon esprit ce qu’il auoit de
mieux.


Ainſi ſur cet eſpoir dont ta beauté me flatte,
Ta beauté dont le feu par tous moyens eſclate:
Encore mon eſprit oZe ſe faire fort
De ſauuer ton merite & mõ nom de la mort.
Ie conçois vn Poëme en l'ardeur qui me pique,


F iij


86


De ce vaſte deſſein qu'on appelle heroïque.
Ie ſçay que les François n'ont pas encor appris
De pouſſer dans ces champs leurs delicats
eſprits,


Je me veux engager à ce penible ouurage,
Car tu m'en fourniras la force & le courage,
Si ie ſuis le premier à ce diuin effort,


Ce n'eſt à mon aduis que le plaiſir du ſort,
Qui voulant que premier ceſte œuure i'eſcri¬


uiſſe,
Voulut que le premier ceſte beauté ie viſſe,
Et que dans tes appas ie prinſſe vne chaleur,
Où les ſœurs d'Apollon n'ont rien donné du
leur,


Où rien que ton obiet ma paſſion n'allume,
Où ie n'ay que ta main pour conduire ma
plume,


O Dieux pourray-ie bien ſans vous faſcher
vn peu!


Suiure les mouuemens de mon aueugle feu!
Deſ-ia comme l'amour m'engage à la furie,
Ie croy que l'adorer n'eſt pas idolatrie,
Deuſſe-ie deſpiter voſtre diuin couroux,


Tout ce que i'en veux dire eſt au deſſous de
vous,


S'il vous plaiſt que le monde vniquement
vous ayme,


87


Si vous voulez purger la terre du blaſ¬
pheme,


Faire que les mortels rendent la liberté
De leurs deſirs peruers à voſtre volonté,


Sans les eſpouuanter de l'eſclat du tonnerre,
Changez vous en Cloris, & veneZ ſur la
terre,


Alors de voſtre Amour ils ſeront tous rauis,
Alors abſolument vous en ſerez ſeruis,
Il eſt vray que tout cede à l'amoureuſe peine,
Que Paris & ſa ville ont bruſlé pour He¬
lene,


Et les antiquitez font voir au curieux,


Que l'Aube miſt Titon dans le ſiege des
Dieux,


Et de tant de beauteZ qui furent les Mai¬
ſtreſſes


De l'aiſné de Saturne on en fait des Deeſſes,
Qui n’ont eſté pourtant non plus que leur
Amant,


Que le triste butin d’vn mortel monument,
Mais d'autant que l'Amour eſt le bien de
la vie,


Qui ſeul ne peut iamais eſteindre ſon enuie,
Qui touſiours dans la peine espere le plaiſir,
Qui dans la reſiſtance augmente le deſir,


Et que les corps humains de ceſte douce flame,


F iiij


88


Suiuent iuſqu’à la fin les derniers traits de
l'Ame.


On a creu de l'Amour qu'il eſtoit immortel.
Et qu'auſsi ſon ſubiect ne peut eſtre que tel,
Ainſi ces Dieux Païens furent ce que nous
ſommes,


Ainſi les vrais Amans ſeront plus que les
hommes, (lement


Pour moy qui n'ay ſouffert que d'vn iour ſeu¬
Ie n'oZe m'aſſeurer de paſſer pour Amant,
Ie ne ſçay ſi l'Amour me croit de ſon Em¬


pire, (pire,


Depuis ſi peu de temps qu’il voit que ie ſouſ¬
Il faut bien que ce ſoit vn obiect violent,
Pour me donner ſi toſt vn deſir ſi bruſlant,
Ou que mon Ame ſoit d’vne matiere aiſée,
Et d’vne humeur bien prompte à ſe voir
embraſée,


Ce feu bruſle ſi viſte à force qu'il me plaist,
Qu'à peine ay-ie loiſir de regarder qu'il eſt,
Les Dieux qui peuuẽt tout auec les Deſtinées,
S’aident de mille maux et de beaucoup d’an¬
nées. (uans,


Et faut que des Soleils l’vn l’autre ſe ſui¬
A force d'eſclairer eſteignent les viuans,
Qu'vn ſiecle ce flambeau paſſe ſur noſtre vie,
Et Cloris d'vn trait d’œil me l'a deſ-ia rauie.


89


Mes ſens enueloppez dans vn profond ſom¬
meil,


Ne ſçauẽt plus que c'eſt des clartez du Soleil,
Mes premiers ſentimẽs ſont dãs la ſepulture,
Ton Amour, ô Cloris, a changé ma nature,
L'eſclat des Diamans ny du plus beau metal,
Bacchus ton Dieu qu'il est, riant dans le cri¬


ſtal. (voye
Au pris de tes regards n'ont point trouué la
Qui conduit dans mon ame vne parfaite ioye,
Si le ſort me donnoit la qualité de Roy,


Si les plus chers plaiſirs s’adreſſoient tous à


moy,


Si i'eſtois Empereur de la terre & de l'onde,
Si de ma propre main i'auois baſty le monde,
Et comme le Soleil de mes regards produict
Tout ce que l'Vniuers a de fleur & de fruict,
Si cela m'arriuoit ie n'aurois pas tant d’aiſe,
Ni tant de vanité que ſi Cloris me baiſe, (ler,
Mais i'entẽs d’vn baiſer où le cœur puiſſe al¬
Auec les mouuemens des yeux & du parler,
Que ſon ame ſans peine auec moy s’entre¬
tienne, (ne.


Et que ſa volonté ſeconde vn peu la mien¬
Amans qui vous piqueZ vers vn obiect
forcé. (ſé,


Qui ne ſçauez que c'eſt d’vn baiſer bien preſ¬


90


Qui ne trouueZ l'Amour que dans la tyran¬
nie,


Et n'aymez les faueurs qu'entant qu’on le
vous nie,


Que vous eſtes heureux en vos laſches deſirs,
Puis que meſme vos maux font naiſtre vos
plaiſirs.


Pour moy chere Cloris, ie n'en ſuis pas de
meſme,


Ie ne ſçaurois aymer ſi ie ne voy qu'on
m'ayme,


Et ſi peu qu'on refuſe à ma ſaincte amitié,
Ie ſens que mon ardeur decroiſt de la moitié,
I'entens que le ſalaire égale mon ſeruice,
Ie penſe qu'autrement la conſtance eſt vn
vice,


Qu'Amour hait ces eſprits qui luy ſont trop
deuots,


Et que la patience eſt la vertu des ſots,


Ce que ie dis Cloris auec plus d’aſſeurance,
Dautant que ie te voy flater mon eſperance,
Et que pour nous tenir dans ceſt heureux
lien,


Ie voy deſ-ia d'accord ton eſprit & le mien,
Aymons nous ie te prie, lors que mon vi¬


ſage


Te voudra rebuter ou mon poil ou mon age,


91


Regarde en mon eſprit où i'ay mis tõ tableau,
Lors tu verras en moy quelque choſe de beau,
Tu te verras logée en vn petit Empire,


Où l'eſprit de l'amour auecques moy ſouſpire,
Il ſe tient glorieux de receuoir ta loy,


Et ſemble qu'il pourſuit meſme deſſein que
moy,


Si ie vay dans tes yeux il y va prendre place,
Ie ne voy là dedans que ſes traicts & ma


face,
Ie doubte s'il y fait ou mon bien ou mon mal,
Et ne ſçay plus s’il eſt mon maiſtre ou mon
riual:


Ie cognois bien l'Amour, ie ſçay qu’il eſt per¬


fide,
Et ſi pour le chaſſer ie ſuis vn peu timide,
Je luy feray touſiours vn traictement hu¬
main,


Puis que ie l'ay receu d’vne ſi bonne main.
Puis que c'eſt toy Cloris, apres l'auoir fait
naistre,


Qui l'as mis dans mon ame, où ton œil eſt le
maiſtre,


Où tu vis abſolüe en tes commandemens,
Où ton vouloir preſide à tous mes ſentimẽs,
C'eſt par toy que ces vers d’vne veine ani¬
mée,


92


S'en vont à ma faueur flater la renommée,
Mais ie diray par tout que tes ſeules beau¬


tez


Ont eſté le Demon qui me les a dictez,
Et tant que tes regards luyront à ma penſée,
Sans ouurir vne veine aucunement forcée.
Ma Muſe ſe promet de meriter vn iour,
Que ſes vers ſoient nommez les fruicts de
ton Amour,


Autant que ton humeur ayme la Poëſie,


Je te prie ô Cloris, aide ma freneſie:


Et puis que ie m'engage à ce diuin proiect,
Ne te laſſe iamais de me ſeruir d’obiect,
Auiourd'huy donne moy tes beaux cheueux
à peindre,


Tu verras vne plume au Pactole ſe tein¬
dre,


Et d’vne lettre d’or grauer ſelon mes veux,
Mon ame entrelaſſée auecques tes cheueux.
Ie ne veux point laiſſer ma paßion viſiue,
Ma veine eſt pour Cloris & ſans fond, &
ſans riue.


Demain ie deſcriray ſes yeux & ce beau
front,


Pour elle mon genie eſt abondant & prompt,
Et pour voir que ma veine en ce ſubiet ta¬


riſſe,


93


Il faudra veoir plutoſt que sa beauté periſſe,
Que mes yeux dans ses yeux ne trouuent plus
d'Amour,


C'eſt à dire, il faut voir perir l'Aſtre du iour:
Car ie ne pense point que ses attraicts ſuc¬
combent,


Soubs l'iniure des ans, tant que les Cieux ne
tombent,


Ils se r'enforceront au lieu de defaillir,
Comme l'or s'embellit à force de vieillir.


Et comme le Soleil à qui le vieil vsage,


N'a point oſté l'ardeur, ny changé le visage,
Toutefois il n'importe à mon contentement,
Que mõ Soleil esclaire ou meure prõptement:
Puis que deſia ma vie à demy consommee,


Ne se peut aſſeurer d’eſtre long temps aimée,
Que ie doibs defaillir à ce diuin flambeau,


Et perdre auecque moy sa memoire au tõbeau
Mais tãdis que le Ciel me souffrira de viure,
Et que le traict d'Amour me daignera pour¬
suiure,


Ie me veux consommer dans ce plaiſir char¬
mant,


Et me resouls de viure & mourir en aymant,
Ie sçay bien que Cloris ne me veut pas con¬
traindre


Au ſoin perpetuel de seruir & de craindre,


94


Qu'elle a des mouuemens ſubiets à la pitié,
Et qu'au moins ſa raiſon ſonge à mon amitié.
Cloris ſi ie venois aueuglé de tes charmes,
Le cœur tout en ſouſpris, & les yeux tous en
larmes,


Demander inſtamment vn Amoureux plai¬


ſir,
Ie croy que ton amour m'en laiſſeroit choi¬


ſi:


Maintenant que le Ciel deſpoüille les nuages
Que le front du printemps menaſſe les orages,
Que les champs comme toy paroiſſent em¬
bellis


De quantité d’œillets, de rozes & de lis:
Que tout eſt ſur la terre, & qu'vn humeur


feconde,
Qu'attire le Soleil, fait raieunir le monde,
Comme ſi i'auois part à la fureur des Cieux
Qui redonne l'enfance à ces bocages vieux.
Et que ce renouueau qui rend tout agreable,
Me rendit à tes yeux plus ieune & plus ai¬
mable,


Ie te veux coniurer auec des vœux diſcrets,
De paſſer auec moy quelques momens ſecrets
Nous irons dans des bois ſous des feüillage
ſombres,


Où iamais le ſoleil n'a ſceu forcer les ombres,


95


Perſonne là dedans n'entendra nos Amours:
Carie veux que les vents reſpectent nos diſ¬
cours,


Et que chaque ruiſſeau plus viſtement s’en¬


fuye,
Dedeuant tes regards, de peur qu’il ne t’en¬
nuye,


Maintenant que le Roy s'eſloigne de Paris,
Suiuy de tant de gens au carnage nourris,
Qui dans ces chauds climats vont requerir


les reſtes
Du danger des cõbats & de celuy des peſtes.
Il faut que ie le ſuiue, & Dieu ſans me punir,
Cloris ne te ſçauroit empeſcher d'y venir,


Si tu fais ce voyage, & mon amour te prie
D'y ramener tes yeux, car c'eſt là ma patrie:
C'eſt où les rais du iour daignerent deualer,
Pour faire viure vn cœur que tu deuois bruſ¬
ler,


Là tu verras vn fonds où le Paiſan moißõne
Mes petits reuenus ſur les bords de Garonne,
Le fleuue de Garonne ou des petits ruiſſeaux,
Au trauers de mes prez vont apporter leurs
eaux. (baiſſent,


Où des ſaules eſpais leurs rameaux verds a¬
Pleins d'ombre & de freſcheur ſur mes trou¬
peaux qui paiſſent,


96
Cloris ſi tu venois dans ce petit logis,
Combien qu'à te l'offrir de ſi loin ie rougis,
Si ceſte occaſion permet que tu l’approches,
Tu le verras aßis entre vn fleuue & des ro¬


ches.


Où ſans doubte il falloit que l'Amour ha¬
bitaſt,


Auant que pour le Ciel la terre il ne quitaſt;
Dans ce petit eſpace vne aſſez bonne terre,
Si ie la puis ſauuer du butin de la guerre,
Nous fournira des fruicts außi delicieux,
Qui ſçauroient contenter ou ton goust ou tes


yeux,


Mais afin que mon bien d'aucun fard ne ſe
voile,


Mes plats y ſont d’eſtain & mes rideaux de
toile,


Vn petit pauillon dont le vieux baſtiment
Fut maſſonné de brique & de mauuais cimẽt,
Monſtre aſſeZ qu'il n'eſt pas orgueilleux de
nos tiltres,


Ses chambres n'ont plancher, toict, ny portes,
ny vitres,


Par où les vents d’Hyuer s’introduiſans vn
peu,


Ne puiſſent venir veoir ſi nous auons du feu,
Ie ne veux point mẽtir & quãd le ſort auare,


Qui


97


Qui me traicte ſi mal m'euſt eſté plus bar¬
bare.


Et qu’il m'euſt faict ſortir d’vn ſang moins
recogneu,


Ie te confeſſerois d'où ie ſerois venu, (face,
Que i'ay bien plus de peine à deſcouurir ma
Deuant tes yeux ſi beaux qu'à te monstrer
ma race.


Dans l'eſtat où ie ſuis i'ay bien plus de raiſon
De te faire agréer mes yeux que ma maiſon,
Ie iure les rayons dont ta beauté m'eſclaire,
Que le but de mon ame eſt le ſoin de te plaire,
Et que i'ayme ſi fort ta veuë & tes propos,
Qu'à ton ſubiect la nuict eſt pour moy ſans
repos,


Et ſans faire l'Amour à la façon commune,
Sans accuser pour toy le Ciel ny la fortune,
Sans me plaindre ſi fort i'ay ce coup plus
profond,


Que les autres mortels i'aime mieux qu’ils ne
font,


Et ſi ton cœur n'en tire vne preuue aſſez bon¬


ne,


De ces vers inſenſez que mon amour te don¬


ne,


Pour m'en iuſtifier à tes yeux adoreZ.


Ie rependray le ſang d'où ie les ay tirez,


G


98
Si ton humeur eſtoit de me le voir reſpandre,
Et qu'autrement ton cœur ne me voulut en¬
tendre.


ELEGIE.


LORIS lors que ie ſonge en
te voyant ſi belle,


Que ta vie eſt ſubiette à la loy
naturelle,


Et qu'à la fin les traicts d'vn
viſage ſi beau,


Anec tout leur eſclat iront dans le tombeau,
Sans eſpoir que la mort nous laiſſe en la pẽſee,
Aucun reſſentiment de l’amitié paſſee,
Ie ſuis tout rebuté de l'aiſe & du ſoucy
Que nous fait le deſtin qui nous gouuerne icy,
Et tombant tout à coup dans la melancholie,
Ie commence â blaſmer vn peu noſtre folie,
Et fay vœu de bon cœur de m'arracher vn
iour,


La chere reſuerie où m'occupe l'amour.


Anßi bien faudra-t'il qu'vne vieilleße in¬
fame,


Nous gele dans le ſang les mouuemens de
l'ame,


99


Et que l'âge enſuiuant ſes reuolutions,


Nous oſte la lumiere auec les paßions,
Ainſi ie me reſous de ſonger à ma vie,
Tandis que la raiſon m'en faict venir l'en¬
uie,


Ie veux prendre vn obiect où mon libre
deſir


Diſcerne la douleur d'auecques le plaiſir,


Où mes ſens tous entiers ſans fraude & ſans


contrainte,


Ne s'embarraſſent plus ny d’eſpoir ny de
crainte,


Et de ſa vaine erreur mon cœur deſabuſant,
Ie gouſteray le bien que ie verray preſent.
Ie prendray les douceurs à quoy ie ſuis ſenſi¬


ble,


Le plus abondamment qu’il me ſera pos¬
ſible,


Dieu nous a tant donné de diuertiſſemens,
Nos sens trouuent en eux tant de rauiſſe¬
mens,


Que c'eſt vne fureur de chercher qu'en nous
mesme,


Quelqu'vn que nous aimions, & quelqu'vn
qui nous aime.


Le cœur le mieux donné tient touſiours à de¬


my,


G ij


100


Chacun s'aime vn peu mieux touſiours que
ſon amy,


On les ſuit rarement dedans la ſepulture,


Le droit de l'amitié cede aux Loix de nature:
Pour moy ſi ie voyois en l'humeur où ie ſuis,
Ton ame s'enuoler aux eternelles nuicts,
Quoy que puiſſe enuers moy l'vſage de tes
charmes,


Ie m'en conſolerois auec vn peu de larmes,
N’attends pas que l'Amour aueugle aille
ſuiuant,


Dans l'horreur de la nuict, des ombres & du
vent.


Ceux qui iurent d'auoir l'ame encore aſſeZ
forte,


Pour viure dans les yeux d’vne Maiſtreſſe
morte,


N’ont pas pris le loiſir de voir tous les efforts,
Que fait la mort hideuſe à cõsumer vn corps
Quand les ſens peruertis ſortent de leur vſa¬


ge,
Qu'vne laideur viſible efface le viſage,
Que l'eſprit deffaillant & les membres per¬
clus,


En ſe diſant adieu ne ſe cognoiſſent plus,
Que dedans vn moment apres la vie eſteinte,
La face ſur ſon cuir n'eſt pas ſeulemẽt peinte,


101


Et que l'infirmité de la puante chair,
Nous faict ouurir la terre afin de la cacher.
Il faut eſtre animé d’vne fureur bien viue,
Ayant conſideré comme la mort arriue.


Et comme tout l'obiect de noſtre Amour pe¬
rit,


Si par vn tel remede vne ame ne guerit,
Cloris tu vois qu'vn iour il faudra qu’il ad¬
uienne,


Que le deſtin rauiſſe & ta vie & la mienne,
Mais ſans te voir le corps ny l'esprit depery,
Le Ciel en ſoit loüé, Cloris te ſuis guery,


Mon ame en me dictant les vers que ie t’en¬
uoye,


Me vient de plus en plus reſſuſciter la ioye,
Je ſens que mon eſprit reprend la liberté,
Que mes yeux desuoilez cognoiſſent la clar¬
té,


Que l'obiet d'vn beau iour, d'vn pré, d’vne
fontaine,


De voir comme Garonne en l’Ocean se
traine,


De prendre dans mon Iſle en ſes longs prome¬
noirs,


La paiſible fraischeur de ſes ombrages noirs:
Me plaiſt mieux auiourd'huy que le charme
inutile,


G iij


102


Des attraicts dont Amour te faict voir ſi
fertile,


Languir inceſſamment apres vne beauté,


Et ne ſe rebuter d’aucune cruauté,
Gaigner au pris du ſang vne foible esperãce
D'vn plaiſir paſſager qui n'eſt qu'en appa¬
rence,


Se rendre l’esprit mol, le courage abatu,


Ne mettre en aucun prix l'honneur ny la
vertu,


Pour cõſeruer ſon mal, mettre tout en vſage,
Se peindre inceſſamment & l'ame & le vi¬


ſage,


Cela tient d’vn esprit où le Ciel n'a point mis
Ce que ſon influence inspire à ſes amis.
Pour moy que la raiſon eſclaire en quelque
ſorte,


Ie ne ſçaurois porter vne fureur ſi forte,
Et deſ-ia tu peux veoir au train de cét eſcrit,
Comme la guariſon auance mon eſprit:
Car inſenſiblement ma Muſe vn peu legere
A paſſé deſſus toy ſa plume paſſagere,


Et deſtournant mon cœur de ſon premier
obiect,


Dés le commencement i'ay changé de ſubiect,
Emporté du plaiſir de voir ma veine aiſée,
Seurement aborder ma flamme rapaiſée,


103


Et ioüer à ſon gré ſur les propos d'aimer
Sans auoir auiourd'huy pour but que de rimer,
Et sans te demander que s'on bel œil eſclaire,
ces vers où ie n'ay pris aucũ ſoin de te plaire.


STANCES.


AINTENANT que Clo¬
ris a iuré de me plaire,
Et de m'aimer mieux que
deuant,


Ie deſpite le ſort, & crains
moins ſa cholere,


Que le Soleil ne craint le vent.


Cloris renouuellant ma chaiſne preſque


vſée,


Et renforçant mes doux liens,


M'a rendu plus heureux que l'amy de Theſée,
Quand Pluton relaſcha les ſiens.


Des-ia ma liberté faiſoit trembler mon
ame,


Mon ſalut me faiſoit perir,


Ie mourois du regret d’auoir tué ma flamme,
Combien qu'elle me fit mourir.


G iiij


104


Sortant de ma priſon ie me trouuois ſau¬


uage,


I'eſtois tout esbloüy du iour,


De tous mes ſentimens i'auois perdu l’vſage,
En perdant celuy de l'Amour.


Ainſi l'oyſeau de cage alors qu’il ſe deliure,
Pour ſe remettre dans les bois,


Trouue qu'il a perdu l’vſage de ſon viure,
De ſes aisles & de ſa voix.


Dieux où cét aduãture auoit porté ma vie!
Ie fremiſſois de ſon orgueil,


Cependant ie ſentois que ie mourois d'enuie,
De l'adorer iuſqu'au cercueil.


Cloris travaillez biẽ à dénoüer ma cheſne,
Mon ioug eſt tres-bien aſſeuré,


Vous ſeriez fort long temps pour me mettre
en la peine,


Dont vous m'auez ſi toſt tiré.


Ie ne ſuis pas ſi fol que d'eſcouter encore
Les cenſures de ma raiſon,


Et combien que mon mal eut beſoin d'Elle¬
bore


Ie prendrois plutoſt du poiſon.


105


SONNET.


On n'auoit point poſé les fondemens de
Rome,


On n'auoit point parlé du ſiege d’Ilion,
La terre n'auoit point receu Deucalion,
Ny Babel diuiſé le langage de l'homme.


Les ſœurs de Phaëton ne pleuroient point
la gomme,


Les Geans n'auoient point monté ſur Pelion,
Et celuy qui cauſa noſtre rebellion,
N'auoit pas mis la dent ſur la premiere põme.


Cypre n'auoit point veu ſes riues eſcumer,
De ce germe diuin qui tomba dans la mer,
Quand la mere d'Amour voulut ſortir de
l'onde.


Bref nous ne ſçauons point des ſiecles aſſez
vieux,


Depuis qu'on a cogneu l’origine du monde,
De qui l'antiquité ne le cede à vos yeux.


SONNET.


Miniſtre du repos, ſommeil pere des ſonges,
Pourquoy t'a t'on nommé l'Image de la mort,
Que ces faiſeurs de vers t'õt iadis fait de tort
De le perſuader auecques leurs menſonges.


106


Faut-il pas confeſſer qu'en l'aise où tu nous
plonges,


Nos esprits sont rauis par vn ſi doux trãsport,


Qu'au lieu de raccourcir à la fureur du sort,


Les plaiſirs de nos iours, sõmeil tu les alonges.


Dans ce petit moment, ô songes rauiſſans!
Qu'amour vous a permis d'entretenir mes
sens,


I'ay tenu dans mon lict Elise toute nüe.
Sommeil, ceux qui t'ont fait l'Image du
trépas,


Quand ils ont peint la mort ils ne l'ont point
cognuë,


Car vraimẽnt son portraict ne luy reßẽble pas.


SONNET.


Au moins ay-ie songé que ie vous ay baisée,
Et bien que tout l'Amour ne s'en soit pas allé,
Ce feu qui dans mes sens a doucement coulé,
Rend en quelque façon ma flamme rapaiſée.


Apres ce doux effort mon ame reposée,
Peut rire du plaiſir qu'elle vous a volé,
Et de tant de refus à demy consolé,
Ie trouue desormais ma guerison aisée.


107


Mes ſens deſ-ia remis cõmencent à dormir,
Le ſommeil qui deux nuicts m'auoit laiſſé
gemir,


Enfin dedans mes yeux vous fait quitter la
place;


Et quoy qu'il ſoit ſi froid au iugemẽt de tous,
Il a rompu pour moy ſon naturel de glace,
Et s'eſt monſtré plus chaud & plus humain


que vous.


SONNET.


D'vn ſommeil plus tranquille à mes A¬
mours reſuant,


I'eſueille auãt le iour mes yeux & ma pẽſée,
Et ceſte longue nuict ſi durement paßée,
Ie me trouue eſtonné dequoy ie ſuis viuant.


Demy deſesperé ie iure en me leuant,


D'arracher ceſt obiect à mon ame inſenſée,
Et ſoudain de ſes vœux ma raiſon offencée,
Se deſdit & me laiſſe außi fol que deuant.


Ie ſçay bien que la mort ſuit de pres ma
folie.


Mais ie voy tant d’appas en ma melancholie,
Que mon eſprit ne peut ſouffrir ſa guerison.


108


Chacun à ſon plaiſir doibt gouuerner ſon
ame,


Mithridate autrefois a veſcu de poiſon,
Les Leſtrigons de ſang, & moy ie vis
de flame.


SONNET.


Chere Iſis tes beautez ont troublé la nature,
Tes yeux ont mis l'Amour dans ſon aueugle¬
ment,


Et les Dieux occupeZ apres toy ſeulement,
Laiſſent l'eſtat du monde errer à l'aduanture.


Voyãs dãs le Soleil tes regards en peinture,
Ils en ſentent leur cœur touché ſi viuement,
Que s'ils n'eſtoiẽt cloüeZ ſi fort au firmamẽt,
Ils deſcendroient bien toſt pour veoir leur
creature.


Croy moy qu'en cest' humeur ils ont peu de
soucy,


Ou du bien ou du mal que nous faisons icy,
Et tandis que le Ciel endure que tu m'aimes,
Tu peus bien dans mon lict impunement
coucher,


Iſis que craindrois-tu, puis que les Dieux
eux mesmes,


S'eſtimeroient heureux de te faire pecher.


109


SONNET.


Sacrez murs du Soleil où i'adoray Phillis,
Doux ſeiour où mon ame eſtoit iadis char¬
mee,


Qui n'eſt plus auiourd'huy ſoubs nos toicts
deſmolis,


Que le ſanglant butin d’vne orgueilleuſe
armee.


Ornemẽs de l'autel qui n'eſtes que fumees,
Grand Temple ruiné, myſteres abolis,
Effroyables obiects d’vne ville allumée,
Palais, hommes, cheuaux, enſemble enſeuelis.


Foſſez larges & creux tous comblez de mu¬
railles,


Spectacles de frayeur, de cris, de funerailles,
Fleuue par où le ſang ne ceſſe de courir,
Charniers où les Corbeaux & Loups vont
tous repaiſtre,


Clerac pour vne fois que vous m'auez faict
naiſtre,


Helas! combien de fois me faictes vous
mourir.


110


POVR VNE AMANTE


IRRITE’E.


EVX qui tirent le cœur par
les traits du viſage,
Remarquent dans le tien des
ſignes de valeur,


Mais comme la vaillance eſt touſiours vn


preſage,


Qui promet de la gloire auecque du mal'heur.


I'espere que la mort auecques ſa pasleur,
Couurira tes beautez de ſa funeſte Image,
Et que ton ieune ſang tout rẽply de chaleur,
Viẽdra faire à ton dam preuue de ton courage.


Vn iour que tu voudras combattre au
premier rang,


Ie te verray couuert de poußiere & de ſang
Et le cœur trauersé d’vne mortelle playe.
Tourner ces traiſtres yeux deuers ton mo¬
nument,


Lors pour te faire veoir que ma vengeance
eſt vraye,


Je n'en ietteray pas vn ſouſpir ſeulement.


111


POVR VNE AMANTE


CAPTIVE.


YRANNIQVE reſpect,
triſte & faſcheux deuoir,
Qui tiens ſi rudement mes vo¬
lontez contrainctes,


Dois-ie mourir icy ſans que ie puiſſe auoir
Autre ſoulagemẽt que celuy de mes plaintes?


Souffriray ie ô Thirſis! mon cœur gelé de
craintes,


Dans le deſir bruſlant que i'ay de te reuoir,
Loix que ma paßſion deuoit auoir enfraintes,
Garderez vous touſiours ce rigoureux pou¬
uoir?


Ie crois que le Tyran qui d'eternelles flames
Donne le chaſtiment ordonne pour les ames,
Quãd ie ſerois eſclaue au fonds de ſes Enfers.
S'il ſçauoit le ſubiet de mon impatience,
Sentiroit me voyant bleſſer ſa conſcience,
S'il ne me permettoit de ſortir de mes fers.


