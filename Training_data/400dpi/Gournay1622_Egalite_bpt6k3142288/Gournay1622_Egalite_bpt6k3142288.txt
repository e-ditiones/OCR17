EGALITE'


DES


HOMMES ET


DES FEMMES.


A LA REYNE.


M. D C. XXII.


3


A LA REYNE.


ADAME,


Ceux qui s’aduiſerent de
donner vn Soleil pour deuiſe
au Roy voſtre Pere, auec ce
mot, Il n'a point d’Occident pour moy, firent


plus qu’ils ne penſoient: parce qu'en repreſen¬
tans ſa grandeur qui voit preſque touſiours ce
Prince des Aſtres ſur quelqu'vne de ſes terres,
ſans interuale de nuict; ils rendirent la deui¬
ſe hereditaire en voſtre Majeſté, preſageans
vos vertus, & de plus, la beatitude des Fran¬
çois ſous voſtre Auguſte preſence. C'eſt diſie
chez voſtre Majeſté, Madame, que la lumie¬
re des vertus n'aura point d’Occident ny cõ¬
ſequemment l'heur & la felicité de nos Peu¬
ples qu'elles eſclairerõt. Or comme vous eſtes
en l’Orient de voſtre aage & de vos vertus


A ij


4 Epiſtre à la Reyne.


enſemble, Madame, daigneZ prendre cou¬
rage d'arriuer en meſme point au midy de luy
& d’elles, ie dis de celles qui ne peuuent meurir
que par temps & culture: car il en eſt quel¬
ques vnes des plus recommendables, entre
autres la Religion, la charité vers les pauures,
la chaſteté & l'amour coniugale, dont vous
aueZ touché le midy dés le matin. Mais cer¬
tes il faut le courage requis à cet effort auſsi
grand & puiſſant que voſtre Royauté, pour
grande & puiſſante qu'elle ſoit: les Roys eſtãt
battus de ce malheur, que la peſte infernale des
flatteurs qui ſe gliſſent dans les Palais, leur
rend la vertu & la clair voyance ſa guide &
ſa nourrice, d’vn accez infiniment plus diffi¬
cile qu'aux inferieurs. Ie ne ſcay qu'vn ſeur
moyen à vous faire eſperer, d’atteindre ces
deux midys en meſme inſtant: c'eſt qu’il plai¬
ſe à V.M. ſe ietter viuement ſur les bons li¬
ures de prudence & de mœurs: car außi toſt
qu'vn Prince s'eſt releué l'eſprit par cet exer¬
cice, les flatteurs ſe trouuans les moins fins ne
s'oſent plus iouër à luy. Et ne peuuent commu¬
nemẽt les Puiſſans & les Roys receuoir inſtru¬
ction opportune que des mors: parce que les
viuans eſtans partis en deux bandes, les foux
& meſchans, c'eſt à dire ces flateurs dont eſt


Epiſtre à la Reyne. 5


queſtion ne ſçauent ny veulent bien dire pres
d'eux; les ſages gens de bien peuuent &
veulent, mais ils n'oſent. C'eſt en la vertu cer¬
tes, MADAME, qu'il faut que les perſonnes de
voſtre rang cherchent la vraye hauteſſe & la
Couronne des Couronnes: d'autant qu'ils ont
puiſſance & non droit de violer les loix &
l'equité, & qu'ils trouuent autant de peril &


plus de honte que les autres hommes à faire ce
coup. Außi nous apprend vn grand Roy luy
meſme, que toute la gloire de la fille du Roy eſt
par dedans. Quelle eſt cependant ma ruſticité,
tous autres abordent leurs Princes Roys en
adorant & loüant, i'oſe aborder ma Reyne
en preſchant? Pardonnez neantmoins à mon
Zele, MADAME, qui meurt d'enuie d’ouyr
la France crier ce mot, auec applaudiſſe¬
ment, La lumiere n'a point d’Occident pour
moy, par tout ou paſſera voſtre MAIESTE'
nouueau Soleil des vertus: & d’enuie enco¬
re de tirer d'elle, ainſi que i'espere de ſes di¬
gnes commencement, vne des plus fortes
preuues du Traicté que i'offre à ſes pieds,
pour maintenir l’egalité des hommes & des
femmes. Et non ſeulement veu la grandeur
vnique qui vous eſt acquiſe par naiſſance &
par mariage, vous ſeruirez de miroir au ſexe


A iij


6 Epiſtre la Reyne.


& de ſuiet d’emulation aux hommes encore,
en l'eſtẽduë de l'Vniuers, ſi vous vous esleueZ
au prix & merite que ie vo9 propoſe: mais außi
toſt, MADAME, que vous aurez pris reſolu¬
tion de vouloir luyre de ce bel & precieux eſ¬
clat, on croira que tout le meſme ſexe eſclaire
en la ſplendeur de vos rayons. Ie ſuis de vo¬
ſtre Maieſté


MADAME,


Tres-humble & Tres-obeiſſan¬
te ſeruante & ſubjecte.


GOVRNAY.


7


EGALITE' DES HOM¬


MES ET DES FEMMES.


A pluſpart de ceux qui
prennẽt la cauſe, des fem¬
mes, contre cette orgueil¬
leuſe preferance que les
hommes s’attribuent, leur
rendent le change entier: r’enuoyans la
preferance vers elles. Moy qui fuys tou¬
tes extremitez, ie me contente de les eſ¬
galer aux hommes: la nature s’oppoſant
pour ce regard autant à la ſuperiorité
qu’à l’inferiorité. Que diſ-je, il ne ſuffit
pas à quelques gens de leur preferer le
ſexe maſculin, s’ils ne les confinoient
encores d’vn arreſt irrefragable & ne¬
ceſſaire à la quenoüille, ouy meſme à la
quenouille ſeule. Mais ce qui les peut
conſoler contre ce meſpris, c’eſt qu’il


8 Egalité des Hommes
ne ſe faict que par ceux d’entre les hom¬
mes auſquels elles voudroient moins
reſſembler: perſonnes à donner vray
ſemblance aux reproches qu’on pour¬
roit voſmir ſur le ſexe feminin, s’ils en
eſtoient, & qui ſentent en leur cœur ne
ſe pouuoir recommãder que par le cre¬
dit de l’autre. D’autant qu’ils ont ouy
trompetter par les ruës, que les femmes
manquent de dignité, manquent auſſi
de ſuffiſance, voire du temperament &
des organes pour arriuer à cette-cy, leur
eloquence triomphe à preſcher ces ma¬
ximes: & tant plus opulemment, de ce
que, dignité, ſuffiſance, organes & tem¬
perament ſont beaux mots: n’ayans
pas appris d’autre part, que la premiere
qualité d’vn mal habill’homme, c'eſt de
cautionner les choſes ſoubs la foy po¬
pulaire & par ouyr dire. Voyez tels eſ¬
prits comparer ces deux ſexes: la plus
haute ſuffiſance à leur aduis où les fem¬
mes puiſſent arriuer, c’eſt de reſſembler
le commun des hommes: autant eſlon¬
gnez d’imaginer, qu’vne grande femme
ſe peuſt dire grandhomme, le ſexe chã¬
ge, que de conſentir qu’vn homme ſe


peuſt


Et des Femmes. 9


peuſt eſleuer à l’eſtage d’vn Dieu. Gens
plus braues qu’Hercules vrayement,
qui ne desfit que douze monſtres en
douze combats; tandis que d’vne ſeule
parolle ils desfont la moitié du Mon¬
de. Qui croira cependant, que ceux
qui ſe ueulent eſleuer & fortifier de la
foibleſſe d’autruy, ſe puiſſent eſleuer ou
fortifier de leur propre force? Et le bon
eſt, qu’ils penſent eſtre quittes de leur
effronterie à vilipender ce ſexe, vſants
d’vne effronterie pareille à ſe loüer & ſe
dorer eux meſmes, ie dis par fois en par¬
ticulier comme en general, voire à quel¬
que tort que ce ſoit: comme ſi la verité
de leur vãterie receuoit meſure & qua¬
lité de ſon impudence. Et Dieu ſçait ſi
ie congnois de ces ioyeux vanteurs, &
dont les vanteries ſont tantoſt paſſées
en prouerbe, entre les plus eſchauffez
au meſpris des femmes. Mais quoy, s’ils
prennent droict d’eſtre galans & ſuffi¬
ſans hommes, de ce qu’ils ſe déclarent
tels cõme par Edict; pourquoy n’abe¬
ſtiront ils les femmes par le contrepied
d’vn autre Edict? Et ſi ie iuge bien, ſoit
de la dignité, ſoit de la capacité des da¬


B


10 Egalite des Hommes
mes, ie ne pretends pas à cette heure de
le prouuer par raiſons, puiſque les opi¬
niaſtres les pouroient debattre, ny par
exemples, d’autant qu’ils ſont trop cõ¬
muns; ains ſeulement par l’aucthorité
de Dieu meſme, des arcſboutans de ſon
Egliſe & de ces grands hommes qui
ont ſeruy de lumiere à l’Vniuers. Ren¬
geons ces glorieux teſmoins en teſte,
& reſeruons Dieu, puis les Saincts Pe¬
res de ſon Egliſe, au fonds, comme le
treſor.


Platon à qui nul n’a debattu le tiltre
de diuin, & conſequemment Socrates
ſon interprete & Protecole en ſes Eſ¬
cripts; (s’il n’eſt là meſme celuy de So¬
crates, ſon plus diuin Precepteur) leur
aſſignent meſmes droicts, facultez &
functions, en leurs Republiques & par
tout ailleurs. Les maintiennent, en ou¬
tre, auoir ſurpaſſé maintefois tous les
hommes de leur Patrie: comme en ef¬
fect elles ont inuenté partie des plus
beaux arts, ont excellé, voire enſeigné
cathedralement & ſouuerainement ſur
tous les hommes en toutes ſortes de
perfections & vertus, dans les plus fa¬


Et des Femmes. 11
meuſes villes antiques entre autres Ale¬
xandrie, premiere de l’Empire apres
Hypathia.
Rome. Dont il eſt arriué que ces deux
Philoſophes, miracles de Nature, ont
creu dõner plus de luſtre à des diſcours
de grand poix, s’ils les prononçoient
en leurs liures par la bouche de Dioti¬
me & d’Aſpaſie: Diotime que ce der¬
nier ne craint point d’appeller ſa mai¬
ſtreſſe & Preceptrice, en quelques vnes
des plus hautes ſciences, luy Precepteur
& maiſtre du genre humain. Ce que
Theodoret releue ſi volontiers en l’O¬
raiſon de la Foy, ce me ſemble; qu’il pa¬
roiſt bien que l’opinion fauorable au
ſexe luy eſtoit fort plauſible. Apres tous
ces teſmoignages de Socrates, ſur le
ſaict des dames; on void aſſez que s’il la¬
che quelque mot au Sympoſe de Xeno¬
phon contre leur prudence, à compa¬
raiſon de celle des hommes, il les re¬
garde ſelon l’ignorance & l’inexperien¬
ce où elles ſont nourries, ou bien au pis
aller en general, laisſant lieu frequent


& ſpatieux aux exceptions: à quoy les
deuiſeurs dont eſt queſtion ne s’enten¬
dent point.


B ij


12 Egalité des Hommes


Que ſi les dames arriuẽt moins ſouuẽt
que les hõmes, aux degrez d’excellence,
c’eſt merueille que le deffaut de bonne
inſtructiõ, voire l’affluẽce de la mauuaiſe
expreſſe & profeſſoire ne face pis, les
gardant d’y pouuoir arriuer du tout. Se
trouue til plus de difference des hom¬
mes à elles que d’elles à elles meſmes, ſe¬
lon l’inſtitution qu’elles ont prinſe, ſe¬
lon qu’elles ſont eſleuées en ville ou vil¬
lage, ou ſelon les Nations? Et pourquoy
leur inſtitution ou nourriture aux affai¬
res & Lettres à l’égal des hommes, ne
rempliroit elle ce vuide, qui paroiſt or¬
dinairement entre les teſtes des meſmes
hommes & les leurs: puis que la nour¬
riture eſt de telle importance qu’vn
de ſes membres ſeulement, c’eſt à dire
le commerce du monde, abondant aux
Françoiſes & aux Angloiſes, & man¬
quant aux Italiennes, celles cy ſont de
gros en gros de ſi loing ſurpaſſées par
celles là? Ie dis de gros en gros, car en
detail les dames d’Italie triumphent par
fois: & nous en auons tiré deux Reynes
à la prudence deſquelles la France a
trop d’obligation. Pourquoy vrayment


Et des Femmes. 13


la nourriture ne frapperoit elle ce coup,
de remplir la diſtance qui ſe void entre
les entendemens des hommes & des
femmes; veu qu'en cet exemple icy le
moins ſurmonte le plus, par l’aſſiſtance
d’vne ſeule de ſes parcelles, ie dis ce cõ¬
merce & conuerſatiõ: l’air des Italiẽnes
eſtant plus ſubtil & propre à ſubtilizer
les eſprits, comme il paroiſt en ceux de
leurs hommes, confrontez commune¬
ment contre ceux là des François & des
Anglois? Plutarque au Traicté des ver¬
tueux faicts des femmes maintient; que
la vertu de l’homme & de la femme eſt
meſme choſe. Seneque d’autre part
publie aux Conſolations; qu’il faut
croire que la Nature n’a point traicté
les dames ingratement, ou reſtrainct &
racourcy leurs vertus & leurs eſprits,
plus que les vertus & les eſprits des hõ¬
mes: mais qu’elle les a doüées de pareil¬
le vigueur & de pareille faculté à tou¬
te choſe honeſte & loüable. Voyons
ce qu’en iuge apres ces deux, le tiers
chef du Triũuirat de la ſageſſe humai¬
ne & morale en ſes Eſſais. Il luy ſemble,
dit il, & ſi ne ſçait pourquoy, qu’il ſe


B iij


Eraſme E¬
piſt: & Col¬
loq. Poli¬


14 Egalité des Hommes


trouue rarement des femmes dignes
de commander aux hommes. N'eſt ce
pas les mettre en particulier à l'egale
contrebalance des hommes, & confeſ¬
ſer, que s’il ne les y met en general il
craint d’auoir tort: bien qu’il peuſt ex¬
cuſer ſa reſtrinction, ſur la pauure &
diſgraciée nourriture de ce ſexe. N’ou¬
bliant pas au reſte d’alleguer & releuer
en autre lieu de ſon meſme liure, cette
authorité que Platon leur depart en ſa
Republique: & qu’Anthiſtenes nioit
toute difference au talent & en la vertu
des deux ſexes. Quant au Philoſophe
Ariſtote, puiſque remuant Ciel & terre,
il n’a point contredit en gros, que ie
ſcache, l’opinion qui fauoriſe les dames,
il l’a confirmée: s'en rapportant, sans
doubte, aux ſentences de ſon pere &
grand pere ſpirituels, Socrates & Platõ,
comme à choſe conſtante & fixe ſoubs
le credit de tels perſonnages: par la
bouche deſquels il faut aduoüer que le
genre humain tout entier, & la raiſon
meſme, ont prononcé leur arreſt. Eſt il
beſoing d’alleguer infinis autres anciens
& modernes de nom illuſtre, ou parmy


Et des Femmes.


15
ces derniers, Eraſme, Politien, Agripa,
ny cet honneſte & pertinent Prece¬
tia: Epiſt.
Agripa Pre¬
pteur des courtizans: outre tant de fa¬
cel: du ſexe
meux Poëtes ſi contrepoinctez tous en¬
feminin.
Courtizan.
ſemble aux meſpriſeurs du ſexe femi¬
nin, & ſi partiſans de ſes aduantages
aptitude & diſpoſition à tout office
tout exercice loüable & digne? Les da¬
mes en verité ſe conſolent, que ces deſ¬
crieurs de leur merite ne ſe peuuent
prouuer habiles gens, ſi tous ces eſprits
le ſont: & qu'vn homme fin ne dira pas,
encores qu’il le creuſt, que le merite &
paſſedroit du ſexe feminin tire court,
pres celuy du maſculin; iuſques à ce
que par arreſt il ait faict declarer tous
ceux là buffles, affin d’infirmer leur teſ¬
moignage ſi contraire à tel decry. Et
buffles faudroit il encores declarer des
Peuples entiers & des plus ſublins, en¬
tre autres ceux de Smyrne en Tacitus:
qui pour obtenir iadis à Rome preſſeã¬
ce de nobleſſe ſur leurs voiſins, alle¬
goient eſtre deſcendus, ou de Tantalus
fils de Iupiter ou de Theſeus petit fils
de Neptune ou d’vne Amazone, la¬
quelle par ce moyen ils contrepeſoient


Hotman
pour l’ety¬
mologie
des Pairs:
du Tillet
& Math.
Hiſt oire
du Roy
pour les
Dames
Rairreſſes.


Plut.


16 Egalité des Hommes


à ces Dieux. Pour le regard de la loy Sa¬
lique, qui priue les femmes de la cou¬
ronne, elle n’a lieu qu’en France. Et fut
inuẽtée au temps de Pharamond, pour
la ſeulle conſideration des guerres con¬
tre l’Empire duquel nos Peres ſecoü¬
oient le ioug: le ſexe feminin eſtant
vray ſemblablement d’vn corps moins
propre aux armes, par la neceſſité du
port & nourriture des enfans. Il faut ré¬
marquer encores neantmoins, que les
Pairs de France ayans eſté créez en pre¬
miere intention comme vne eſpece de
perſonniers des Roys, ainſi que leur
nom le declare: les dames Pairaiſſes de
leur chef ont ſeance, priuilege & voix
deliberatiue par tout où les Pairs en ont
& de meſme eſtenduë. Comme auſſi les
Lacedemoniens ce braue & genereux
Peuple, conſultoit de toutes affaires
priuées & publiques auec ſes femmes.
Bien a ſeruy cependant aux François,
de trouuer l’inuention des Regentes,
pour vn equiualent des Roys; car ſans
cela combien y a il que leur Eſtat fuſt
par terre? Nous ſçaurions bien dire au¬
iourd’huy par eſpreuue, quelle neceſſi¬


te


Et des Femmes. 17
té les minoritez des Roys ont de cette
recepte. Les Germains ces belliqueux
Peuples, dit Tacitus, qui apres plus de
deux cens ans de guerre, furent pluſtoſt
triumphéz que vaincus; portoient
dot à leurs femmes, non au rebours. Ils
auoient au ſurplus des Nations, qui n’e¬
ſtoient iamais regies que par ce ſexe. Et
quand Ænée preſente à Didon le ſce¬
ptre d’Ilione, les ſcoliaſtes diſent, que
cela prouient, de ce que les dames filles
aiſnées, telle qu’eſtoit cette Princeſſe,
regnoient anciennement aux maiſons
Royalles. Veult-on deux plus beaux
enuers à la loy Salique, ſi deux enuers
elle peut ſouffrir? Si ne meſpriſoient
pas les femmes nos anciens Gaulois, ny
les Carthaginois auſſi; lors qu’eſtans
vnis en l’armée d’Hanibal pour paſſer
les Alpes, ils eſtablirent les dames Gau¬
loiſes arbitres de leurs differends. Et
quand les hommes deſroberoient à
ce ſexe en pluſieurs lieux, part aux meil¬
leurs aduantages; l’inegalité des forces
corporelles plus que des ſpirituelles, ou


du merite, peut facilement eſtre cauſe
du larrecin & de ſa ſouffrance: forces


18 Egalité des Hommes
corporelles, qui ſont vertus ſi baſſes,
que la beſte en tient plus par deſſus
l’homme, que l’homme par deſſus la
femme. Et ſi ce meſme Hiſtoriogra¬
phe Latin nous apprend, qu’où la force
regne, l'equité, la probité, la modeſtie
meſme, ſont les attributs du vainqueur;
s’eſtonnera-on, que la ſuffiſance & les
merites en general, ſoient ceux de nos
hommes, priuatiuement aux femmes.


Au ſurplus l’animal humain n'eſt
homme ny femme, à le bien prendre,
les ſexes eſtants faicts non ſimplement,
mais ſecundum quid, comme parle l’Eſ¬
chole: c’eſt à dire pour la ſeule propa¬
gation. L’vnique forme & difference de
cet animal, ne conſiſte qu’en l’ame hu¬
maine. Et s’il eſt permis de rire en paſſãt,
le quolibet ne ſera pas hors de ſaisõ, nous
apprenant; qu’il n’eſt rien plus ſemblable
au chat ſur vne feneſtre, que la chatte.
L’homme & la femme ſont tellement
vns, que ſi l’homme eſt plus que la
femme, la femme eſt plus que l’homme.
L’homme fut créé maſle & femelle, dit
l’Eſcriture, ne comptant ces deux que
pour vn. Dont Ieſus-Chriſt eſt appellé


Et des Femmes. 19


fils de l’homme, bien qu’il ne le ſoit que
de la femme. Ainſi parle apres le grãd
Sainct Baſile: La vertu de l’homme &
de la femme eſt meſme choſe, puis que
Dieu leur a decerné meſme creation &
meſme honneur: maſculum & fœmi¬
ninam fecit eos. Or en ceux de qui la Na¬
ture eſt vne & meſme, il faut que les a¬
ctions auſſi le ſoient, & que l’eſtime &
loyer en ſuitte ſoient pareils, où les œu¬
ures ſont pareilles. Voila donc la de¬
poſition de ce puiſſant pilier, & venera¬
ble teſmoing de l’Egliſe, Il n'eſt pas
mauuais de ſe ſouuenir ſur ce poinct,
que certains ergotiſtes anciens, ont
paſſé iuſques à cette niaiſe arrogance,
de debattre au ſexe feminin l’image de
Dieu a difference de l’homme: laquelle
image ils deuoient, ſelon ce calcul at¬
tacher à la barbe. Il failloit de plus & par
conſequent, deſnier aux femmes l’ima¬
ge de l’homme, ne pouuant luy reſſem¬
bler, ſans qu’elles reſſemblaſſent à celuy
auquel il reſſemble. Dieu meſme leur
à departy les dons de Prophetie indif¬
feramment auec les hommes, les ayant
eſtablies auſſi pour Iuges, inſtructrices


C ij


Homil. 1.


Olda


Debora.


20 Egalité des Hommes
& conductrices de ſon Peuple fidelle
en paix & en guerre: & qui plus eſt, ren¬
du triumphantes auec luy des hautes
victoires, qu’elles ont auſſi maintefois
emportées & arborées en diuers lieux
du Monde: mais ſur quelles gens, à vo¬
ſtre aduis? Cyrus & Theſeus: à ces deux
on adiouſte Hercules, lequel elles ont
ſinon vaincu, du moins bien battu.
Auſſi fut la cheute de Pentaſilée, cou¬
ronnemẽt de la gloire d’Achilles: oyez
Seneque & Ronſard parlans de luy.


L'AmaZone il vainquit dernier effroy
des Grecs.


Pentaſilée il rua ſur la poudre.


Ont elles au ſurplus, (ce mot par oc¬
caſion) moins excellé de foy, qui com¬
prend toutes les vertus principales, que
de ſuffiſance & de force magnanime &
guerriere? Paterculus nous apprend,
qu’aux proſcription Romaines, la fide¬
lité des enfãs fut nulle, des affranchis le¬
gere, des femmes treſgrande. Que ſi
Sainct Paul, ſuyuãt ma route des teſmoi¬
gnages ſaincts, leur deffend le miniſte¬
re & leur commande le ſilence en l’E¬
gliſe: il eſt euident que ce n’eſt point


Et des Femmes. 21


par aucun meſpris: ouy bien ſeulement,
de crainte qu’elles n’eſmeuuent les ten¬
tations, par cette montre ſi claire & pu¬
blique qu’il faudroit faire en miniſtrant
& preſchant, de ce qu’elles ont de gra¬
ce & de beauté plus que les hommes.
Ie dis que l’exemption de meſpris eſt
euidente, puiſque cet Apoſtre parle
de Theſbé comme de ſa coadiutrice
en l’œuure de noſtre Seigneur, ſans
toucher le grand credit de Saincte Pe¬
tronille vers ſainct Pierre: & puis auſſi
que la Magdeleine eſt nommée en l’E¬
Entre au¬
gliſe égale aux Apoſtres, par Apoſtolis.
tres au Ca¬
Voire que l’Egliſe & eux-meſmes ont
lendrier
des Grecs,
permis vne exception de ceſte reigle de
publié par
ſilence pour elle, qui preſcha trente ans
Genebrard.
en la Baume de Marſeille au rapport de
toute la Prouence. Et ſi quelqu'vn im¬
pugne ce teſmoignage de predications,
on luy demandera que faiſoient les Si¬
byles, ſinon preſcher l'Vniuers par di¬
uine inſpiration, ſur l’euenement futur
de Ieſus-Chriſt? Toutes les anciennes
Nations cõcedoient la Preſtriſe aux fe¬
mes, indifféremment auec les hommes.
Et les Chreſtiens ſont au moins forcez


C iij


Epiſt.


22 Egalité des Hommes
de conſentir, qu’elles ſoyent capables
d’appliquer le Sacrement de Bapteſme:
mais quelle faculté de diſtribuer les au¬
tres leur peut eſtre iuſtement deniée; ſi
celle de diſtribuer ceſtuy-là, leur eſt iu¬
ſtement accordé? De dire que la neceſſi¬
té des petits enfãs mourãs, ait forcé les
Peres anciens d’eſtablir cet vſage en deſ¬
pit d’eux: il eſt certain qu’ils n’auroient
iamais creu que la neceſſité les peuſt diſ¬
penſer de mal faire, iuſques aux termes
de permettre violer & diffamer l’appli¬
cation d’vn Sacrement. Et partant con¬
cedans ceſte faculté de diſtribution aux
femmes, on void à clair qu’ils ne les ont
interdites de diſtribuer les autres Sacre¬
mẽs, que pour maintenir touſiours plus
entiere l’auctorité des hommes; ſoit
pour eſtre de leur ſexe, ſoit afin qu’à
droit ou à tort, la paix fuſt plus aſſeurée
entre les deux ſexes, par la foibleſſe &
rauallement de l’vn. Certes ſainct Ieroſ¬
me eſcrit ſagement à noſtre propos;
qu’en matiere du ſeruice de Dieu, l’eſ¬
prit & la doctrine doiuent eſtre conſi¬
derez, non le ſexe. Sentence qu’on doit
generaliſer, pour permettre aux Dames


Et des Femmes.


23
à plus forte raiſon, toute action & ſciẽ¬
ce honneſte: & cela ſuyuant auſſi les in¬
tentions du meſme ſainct, qui de ſa part
honnore & auctoriſe bien fort leur ſexe.
Dauantage ſainct Iean l’Aigle & le plus
chery des Euangeliſtes, ne meſpriſoit
pas les fẽmes, non plus que ſainct Pier¬
re, ſainct Paul & ces deux Peres, i’en¬
tends ſaint Baſile & ſainct Ieroſme; puis
qu’il leur addreſſe ſes Epiſtres particu¬
lieremẽt: ſans parler d’infinis autres Ss:
ou Peres, qui ſont pareille addreſſe de
leurs Eſcrits. Quand au faict de Iudith
ie n’en daignerois faire mention s’il
eſtoit particulier, cela s'appelle depen¬
dant du mouuement & volonté de ſon
auctrice: non plus que ie ne parle des
autres de ce qualibre; bienqu’ils ſoient
immenſes en quantité, comme ils ſont
autant heroiques en qualité de toutes
ſortes, que ceux qui couronnent les
plus illuſtres hommes. Ie n’enregiſtre
point les faicts priuez, de crainte qu’ils
ſemblent, non aduantages & dons du
ſexe, ains boüillons d’vne vigueur pri¬
uée & ſpecialle. Mais celuy de Iudith
merite place en ce lieu, parce qu’il eſt


Electra.


Æneid. 1
alluſion.


24 Egalité des Hommes
bien vray, que ſon deſſein tombant au
cœur d’vne ieune dame, entre tant
d’hommes laſches & faillis de cœur, à
tel beſoing, en ſi haulte & ſi difficile
entrepriſe, & pour tel fruict, que le ſalut
d’vn Peuple & d’vne Cité fidelle à Dieu:
ſemble pluſtoſt eſtre vne inſpiration &
prerogatiue diuine vers les femmes,
qu'vn traict purement voluntaire. Com¬
me auſſi le ſemble eſtre celuy de la Pu¬
celle d’Orleans, accompagné de meſ¬
mes circonſtances enuiron, mais de
plus ample & large vtilité, s’eſtendant
iuſques au ſalut d’vn grand Royaume
& de ſon Prince.


Cette illuſtre AmaZone inſtruicte aux
ſoins de Mars,


Fauche les eſcadrons & braue les ha¬


Zars:
Veſtant le dur plaſtron ſur ſa ronde
mammelle,


Dont le bouton pourprè de graces eſtin¬
celle:


Pour couronner ſon chef de gloire &
de lauriers,


Vierge elle oſe affronter les plus fameux
guerriers.


Adjouſtons


Et des Femmes. 25


Adjouſtons que la Magdelene eſt la
ſeule ame, à qui le Redempteur ait ia¬
mais prononcé ce mot, & promis cette
auguſte grace: En tous lieux où ſe preſ¬
chera l’Euangile il ſera parlé de toy. Ie¬
ſus-Chriſt d’autrepart, declara ſa tres
heureuſe & tres glorieuſe reſurrection
aux dames les premieres, affin de les rẽ¬
dre, dit vn venerable Pere ancien, Apo¬
ſtreſſes aux propres Apoſtres: cela, cõ¬
me lon ſçait, auec miſſion expreſſe: Va,
dit il, à cette cy meſme, & recite aux
Apoſtres & à Pierre ce que tu as veu.
Surquoy il faut notter, qu’il manifeſta
ſa nouuelle naiſſance eſgalement aux
femmes qu’aux hommes, en la perſon¬
ne d’Anne fille de Phannel, qui le re¬
congneut en meſme inſtant, que le bon
vieillard Sainct Simeon. Laquelle naiſ¬
ſance, d’abondant, les Sybilles nom¬
mées, ont predite ſeules entre les Gen¬
tils, excellent priuilege du ſexe feminin
Quel honneur faict aux femmes auſſi,
ce ſonge ſuruenu chez Pilate; s’addreſ¬
ſant à l’vne d’elles priuatiuement à tous
les hommes, & en telle & ſi haulte oc¬
caſion. Et ſi les hommes ſe vantent, que


D


26 Egalité des Hommes


Ieſus-Chriſt ſoit nay de leur ſexe, on
reſpond, qu’il le failloit par neceſſaire
bien ſceance, ne ſe pouuant pas ſans ſcan¬
dale, meſler ieune & à toutes les heures
du iour & de la nuict parmy les preſſes,
aux fins de conuertir, ſecourir & ſauuer
le genre humain, s’il euſt eſté du ſexe
des femmes: notamment en face de la
malignité des Iuifs. Que ſi quelqu’vn
au reſte eſt ſi fade; d’imaginer maſculin
ou feminin en Dieu, bien que ſon nom
ſemble ſonner le maſculin, ny conſe¬
quemment beſoin d’acception d’vn ſe¬
xe pluſtoſt que de l’autre, pour honno¬
rer l’incarnation de ſon fils; cettuy cy
monſtre à plein iour, qu’il eſt auſſi mau¬
uais Philoſophe que Theologien.
D’ailleurs, l'aduantage qu’ont les hom¬
mes par ſon incarnation en leur ſexe;
(s’ils en peuuent tirer vn aduantage,
veu cette neceſſité remarquée) eſt cõ¬
penſé par ſa conception tres precieuſe
au corps d’vne femme, par l’entiere per¬
fection de cette femme, vnique à por¬
ter nom de parfaicte entre toutes les
creatures purement humaines, depuis
la cheute de nos premiers parens, &


Et des Femmes. 27


par ſon aſſumption vnique en ſuiect
humain auſſi.


Finalement ſi l’Eſcripture a declaré
le mary, chef de la femme, la plus gran¬
de ſottiſe que l’homme peuſt faire, c’eſt
de prendre cela pour paſſedroict de di¬
gnité. Car veu les exemples, aucthori¬
tez & raiſons nottées en ce diſcours,
par où l’égalité des graces & faueurs de
Dieu vers les deux eſpeces ou ſexes eſt
prouuée, voire leur vnité meſme, &
veu que Dieu prononce: Les deux ne ſe¬
ront qu’vn: & prononcé encores: L’hõ¬
me quittera pere & mere pour ſuiure
ſa femme; il paroiſt que cette déclara¬
tion n’eſt faicte que par le beſoin expres
de nourrir paix en mariage. Lequel be¬
ſoin requeroit, ſans doubte, qu’vne des
parties cédaſt à l’autre, & la preſtance
des forces du maſle ne pouuoit pas
ſouffrir que la ſoubmiſſiõ veĩt de ſa part.
Et quand bien il ſeroit veritable,
ſelon que quelques vns maintiennent,
que cette ſoubmiſſion fut imposée à la
femme pour chaſtiement du peché de
la pomme: cela encores eſt bien eſloi¬
gné de conclure à la pretendue prefe¬


28 Egalité des Hommes
rance de dignité en l’homme. Si lon
croioit que l’Eſcripture luy commen¬
daſt de ceder à l’homme, comme indi¬
gne de le contrecarrer, voyez l’abſur¬
dité qui ſuiuroit: la femme ſe treu¬
ueroit digne d’eſtre faicte à l’image du
Createur, de iouyr de la treſſaincte Eu¬
cariſtie, des myſteres de la Redemptiõ,
du Paradis & de la viſion voire poſſeſ¬
ſion de Dieu, non pas des aduantages
et priuileges de l’homme: ſeroit ce pas
déclarer l’homme plus precieux & re¬
leué que telles choſes, & partant com¬
mettre le plus grief des blaſphemes?


FIN.


L’IMPRIMEVR A RANGE'


ces vers icy pour emplir le reſte
de la feuille.


AVTHEVR INCERTAIN.


LVmine Acron dextro captus, Leonilla ſiniſtro,
Et potis eſt forma vincere vterque Deos.
Blande puer, lumen quod habes concede ſorori:
Sic tu cæcus Amor, ſic erit illa Venus.


VERSION.


Lys & ſa ieune mere außy beaux que les Dieux:
De deux coſtez diuers ont perdu l’vn des yeux.
Lys, donne ton bon œil à ta mere Argentine;


Tu ſeras Cupidon, elle ſera Cyprine.


AVTREMENT


Lyſe & ſon petit Lys außy beaux que les Dieux,
De deux coſtez diuers ont perdu l’vn des yeux.


Si Lys donne l’autre œil à ſa mere admirée;


Il eſt l'aueugle Amour, & Lyſe Cytherée.


ã


EX HORATIO.


DIAL.


Onec gratus eram tibi,


Nec quiſquam potior brachia candidæ
Ceruici iuuenis dabat,


Perſarum vigüi Rege beatior.


Donec non alia magis


Arſiſti, neque erat Lydia poſt Chloen,
Lydia multi nominis,


Romana vigui clarior Ilia.


Men unc Thraſſa Chloe regit,


Dulces docta modos & Cytharæ ſciens:


Prô qua non metuam mori,
Si parcent animæ fata ſuperſtiti.


Me torret face mutua


Thurini Calais filius Orinthi:


Proquobis patiar mori,


Si parcent puero fata ſuperſtiti.


Quid ſi priſca redit Venus,


Diductoſque iugo cogit aheneo?
Si ſlaua excutitur Chloe
Reiectæque patet ianua Lydiæ?
Quanquam ſidere pulchrior


Ille eſt, tu leuior cortice & improbo
Iracundior Adria;


Tecum viuere amem, tecum obeam libens.


DIALOGVE D’HORACE ET


DE LYDIE


Tandis que mon amour t'enflãmoit conſtãmẽt,
Pandis qu'vn ieune amy, brauãt ma ialouſie,
Ne preſſoit ton beau col d’vn mol embraſſement,
I'ay flory plus heureux qu'vn Monarque d'Aſie.
Deuant que ton eſprit briſaſt ſa loyauté,


Deuant qu'il euſt chery d’yne aueugle folie
Cloé plus que Lydie, illuſtre de beauté,
I'ay ſurmonté l'eſclat de la Romaine Ilie.


Cloé Greque ſans pair me poſſede à ſon tour


Par sõ luth & ſa voix qui ſcait charmer l'oreille:
Et mourrois volontiers, victime de l'Amour,
Pour conſeruer mourant cette ieune merueille.
Calaïs Thurien épris de mes appas,


Par vn reuers g'entil de ſes attraits me bleſſe:


Et ſouffrirois deux fois la rigueur du trespas,


Pour ſauuer du tombeau cette belle ieuneße.
Quoy ſi l'amour premier reſſuſcitant ſon feu
Ramenoit ſoubs ton ioug mon ame reuoltée?
Quoy ſi mon cœur ſolide eterniſant ſon vœu,


Ma Lydie eſt reçeue & Cloé rejettée?


Encor qu'il ſoit pl9 beau qu'vn aſtre au frõt des cieux,
Toy plus leger qu'vn liege & plus mutin que l'õde;
Ie veux rouler mes iours aux priſons de tes yeux,
Ie yeux que mon cercueuil tes obſeques ſeconde.


INCERTAIN SVR LHORLOGE


DE SABLE.


Xiguus vitro puluis qui diuidit horas,


Et leuis anguſtum ſepe recurrit iter,


Olim Alcipus erat: qui Marthæ vidit ocellos
Arſit, & eſt ſubito factus abigne cinis.
Irrequiete cinis, miſeros teſtabere amantes,


More tuo, nulla poſſe quiete frui.


VERSION


Ce peu de poudre, helas! qui fîle en ces deux verres,
Courant & recourant ſur ſes eſtroictes erres,
Affin de marquer l'heure & meſurer le iour,
Eſtoit iadis Alcipe eſclaue de l'Amour.


Bruflè des yeux de Marthe il coula tout en cẽdre:
Et faut, cendre inquiete, en ton aſpect cõprendre:
Qu'vn miſerable eſprit bleſſé par vn bel œil
N’a iamais de repos s'il te manque au cercueil.


