ADVIS SVR


LA PESTE.


A PARIS,


Chez DAVID DOVCEVR, Libraire
iuré, rue Sainct Iacques, au
Mercure arreſté.


M. DCVI.


AVEC PERMISSION.


ADVIS SVR LAPESTE.
E bruit, qui court de la peſte,
plus grand iuſques à preſent,
que le mal, a donné à beau¬
coup de perſonnes grand
eſtonnemẽt. Ce que l’on doit ſoigneu¬
ſement euiter, & principalement en
toutes conſtitutions peſtilentes: pour
ce que les afflictions de l’ame troublent
le ſang, eſpuiſent & conſomment les
eſprits de façon, que ceſte force diui¬
ne, qui gouuerne les humeurs, s’affoi¬
bliſt, eux ne pouuans plus eſtre regis,
& comme abandonnez de leur gou¬
uernante, ſe corrompent, & acquierent
vne mauuaiſe qualité.
Comme il n'eſt pas raiſonnable d'eſ¬
pouuanter le peuple ſans ſubiect, &
luy donner des frayeurs Paniques, auſſi
ne le faut il pas ſi legerement aſſeurer,
que ſouz vne confiance mal fondee il
ſe laiſſe ſurprendre au mal. Il eſt bon


8
d’vſer de prouuoyance, l'aduertir doul¬
cement du mal, qui le menace, par meſ¬
me moyen luy donner des preceptes
politiques, & remedes ſalutaires, pour
ſe conſeruer, & preſeruer d’vne mala¬
die ſi funeſte.
C’eſt vn bel œuure de guarir les ma¬
lades, mais il eſt beaucoup plus excel¬
lent & plus certain de conſeruer les
ſains, & les garantir de maladies: com¬
me il eſt plus honorable & plus ſeur au
pilote & patron de nauire de ſurmõter
toutes les mauuaiſes rencontres de la
mer, & cõduire ſa charge à bõ port, que
de ſe ſauuer ſur vn ais apres que ſon vaiſ¬
ſeau auroit eſté fracaſſé par la tempeſte.
L’Eſchole de medecine de Paris a
eſleué de beaux eſprits: Il y en a encores
auiourd’huy de cõparables à ces grãds
Philoſophes & Medecins, qui par leur
prouuoyance & ſuffiſance ont quelque
fois preſerué leurs contrées de ceſte ca¬
lamité. Vray-eſt, que, ſi Hippocrates,
Empedocles, Acrõ l’Agrigentin, & au¬
tres leur ſemblables viuoyent au iour¬
d’huy, ils ſe trouueroyent fort empeſ¬
chés de faire ce, pourquoy ils ont eſté
en leurs ſiecles tãt honorés. Si ne faut-il
pas laiſſer


9
pas laiſſer d’exciter par tous moyẽs ces
excellens perſonnages, dõt ceſt'Eſcho¬
le eſt aſſez bien fournie, à ce qu’ils nous
aydẽt de leurs Bons cõſeils, pour retrã¬
cher les cauſes de ce mal commun. I’ay
mis la main à ce petit diſcours, afin de
conuier quelqu’vn d’entre eux à nous
donner vn meilleur aduis & plus poli,
pour le bien & ſoulagemẽt de nos con¬
citoyens.
Ce pendant, nous examinerons les
cauſes, & les ſignes de la peſte, afin que
par leur cognoiſſance nous puiſſiõs re¬
marquer l’origine de celle, qui court à
Paris, & y oppoſer quelques remedes,
qui nous en puiſſent preſeruer.
La peſte eſt vne maladie fort courte,
populaire, contagieuſe, accompagnee
de mauuais accidens, & de laquelle plu¬
ſieurs meurent.
Les Theologiens rapportent la cauſe
de la peſte à nos pechez, pour leſquels
chaſtier Dieu ſe ſert quelquefois de
ceſt inſtrument, quant il void en nous
vn endurciſſement de cœur, que nous
cõtinuons à outre-paſſer ſes ſaincts cõ¬
mandemens au meſpris de ſa parole;
& des Paſteurs, qu’il nous donne pour
B


10
nous enſeigner: comme nous en auons
aſſez de teſmoignages par la ſaincte Eſ¬
criture. En ce cas le ſouuerain remede
ſeroit de nous recognoiſtre, nous a¬
mander, & auec confeſſion, regret, &
deſplaiſir de nos fautes auoir recours à
la bonté & miſericorde de Dieu, le ſup¬
plier de nous pardõner, & de retirer de
deſſus nous la peſanteur de ſa main, &
la iuſte punitiõ de nos offenſes. Ce que
nous Chreſtiens aſsiſtez de la vraye lu¬
miere deuõs faire d’autãt plus ſoigneu¬
ſement, que les Payens en leurs tene¬
bres ont vſé ſouuent de ce meſme re¬
mede enuers leurs faux Dieux, quand
ils ont eſté trauaillez de pareilles affli¬
ctions: & cependant pour la precaution
& guariſon de ce mal vſer des moyens,
que Dieu nous a donné, & du conſeil
de ceux, que ſa bonté a ordonné pour
ce miniſtere.
Pour autant que Dieu Createur de
tout le monde a eſtabli vn fort bel or¬
dre, par lequel toutes les choſes naturel¬
les ſont tellement liees, & enchainees,
qu’elles dependent les vnes des autres;
& que l’on en peut remarquer quelques
cauſes manifeſtes, laiſſans à part ce, qui
B


11
eſt occulte, & ſurnaturel, nous nous ar¬
reſterons ſeulement aux cauſes ſecon¬
des & naturelles de la peſte remarquees
par les Medecins.
Les cauſes de la peſte ſont internes, ou
externes. Les internes ſont la chaleur
pourriſſante ennemie de la naturelle, &
vne matiere pourrie & veneneuſe, qui
apporte vne grande confuſion, pertur¬
bation & corruption de tous les hu¬
meurs, & engendre vne pourriture au
plus haut degré, qu’elle puiſſe eſtre, &
qui ſurmonte toutes autres eſpeces de
pourriture. Les cauſes externes ſont la
corruption de l’air, & la contagion.
Nous auons maintenãt a conſiderer,
quelle eſt la cauſe de la peſte, qui eſt à
Paris, & à rechercher les moyens de
s’en preſeruer.
Les maladies & leurs cauſes ſe reco¬
gnoiſſent par leur ſignes diagnoſtiques
& ſe preuoyent par les prognoſtiques.
La peſte, qui vient de cauſes internes,
comme auſſi celle, qui vient des exter¬
nes, ſe fait bien recognoiſtre par ſes ſi¬
gnes, que l'on appelle comitantia, qui
ſont les accidẽs propres, qui accompa¬
gnent la maladie, comme ſont les char¬


12
bons, & tumeurs, qui viennent ſous les
oreilles, aux aiſſelles, & aux aines. Mais
ie ne penſe pas, que celle, qui vient des
cauſes internes ſe puiſſe preuoir, ny que
meſmement on puiſſe dire, que ceſtuy-
cy, ou ceſtuy-la puiſſe eſtre diſpoſé à re¬
ceuoir ceſte maladie par contagion, ou
autrement, combien que les Medecins
en general puiſſent dire, que certaines
conditions, certains aages, certains ſe¬
xes, & temperamens en puiſſent eſtre
plus ou moins ſuſceptibles.
Ceſte grande & inſigne pourriture
conceüe & engendree dans les corps ne
ſe peut pas, à mon aduis, aiſément pre¬
uoir ny predire, ny recognoiſtre, que
par l’euenement: on peut accommoder
aux corps ainſi diſpoſez le mot Fran¬
çois, qui dict,
Que celuy penſe eſtre bien ſain,
Qui porte la mort en ſon ſein.
Entre les maladies peſtilentes, qui
viennent des cauſes externes, celle, que
l’on dit proceder des malignes conſtel¬
lations, ne ſe peut preuoir, ny cognoi¬
ſtre, que par le ſeul euenement, comme
nous teſmoigne vn exellent Medecin
de ce ſiecle, l’vne des belles lumieres de


13
l’eſcholle de Paris, qui ne recognoiſt
autre cauſe de la pure & ſimple peſte,
que la coniunction des planettes mal¬
faiſantes. Toutesfois il aduoüe, que la
parfaite cognoiſſance de ceſte ſcience
ſecrete eſt excellente pour la predi¬
ction, & precaution & guariſon de ceſte
maladie.
Celle, qui vient des autres cauſes ex¬
ternes, & recognue peſtilente par l’ad¬
uis des medecins, peut eſtre preueüe
par bonnes cõiectures, & preuenue par
preſeruatifs accommodez à la cauſe de
la maladie: comme elle a iadis eſté pre¬
ueüe, predite, & deſtournée par la pru¬
dence des grãds Philoſophes & mede¬
cins cy deuant nommez.
Nous auons dit, que la peſte, de quel¬
que cauſe, qu’elle vienne, eſt recognue
par ſes ſignes, & propres accidens, qui
l’accompagnent. Celle, qui vient de la
corruption de l’air, ou de la contagion,
à ſouuent quelques ſignes auant-cou¬
reurs, par leſquels on peut eſtre aduer¬
ti de ſa venue: Entre leſquels on com¬
pte les conionctions des planettes mal¬
faiſantes, les eſtoilles, que l’on n’a point
accouſtumé de voir, les cometes, les


14
grandes eclypſes, les tremblemens de
terre, l’an de biſſexte, la peſte, qui affli¬
ge les contrees voiſines, & autres ſem¬
blables, chacun deſquels ſignes à part
ne fait que des cõiectures bien legeres,
& tous enſemble n’apportent aucune
neceſſité: ſi toutesfois nous en exce¬
ptons deux: Sçauoir eſt la mauuaiſe
conſtellation, que l’on a obſerué faire
vn grand degaſt: & la peſte aux regions
voiſines qui vray ſemblablement peut
apporter grand mal par contagion.
Examinons maintenant tous ces ſi¬
gnes auant-coureurs, & eſſayons de re¬
cognoiſtre, ſi nous pouuõs apprendre,
que la corruption de l’air ſoit cauſe de
la peſte, qui eſt à Paris.
Les Philoſophes ont remarqué quel¬
ques conionctions malignes, qu’ils ont
dict eſtre cauſes & ſignes de la peſte.
Nos Aſtrologues ne remarquent point
en ceſte annee, ny es prochainement
precedentes aucune mauuaiſe conſtel¬
lation, qui nous menace de ceſte mala¬
die. Et de faict celles, que l’on pretend
eſtre venues apres ces malignes con¬
ionctions, ont apporté vne ſi grande
mortalité, que la plus grande part du


15
monde en mouruſt: comme celles, qui
furent du temps des Empereurs Veſpa¬
ſianus, & Commodus: celle, qui en
l’an 1348. affligea le monde tellement,
qu’il en diminua de moitié, & de la¬
quelle on dict la cauſe auoir eſté la diſ¬
poſition d’vne certaine conionction
des trois corps ſuperieurs, Saturne, Iu¬
piter, & Mars, en l’an 1345. & celle, qui
fuſt du temps de nos ayeuls en l’an
1450. laquelle ayant commencé en
Aſie, & coulé en Italie par la Sclauonie
& Dalmatie, & en France & en Eſpa¬
gne par l’Allemaigne, fuſt ſi funeſte,
qu’à grande peine la troiſieſme partie
du monde en peut eſchapper. Ceſte-
cy, dont on parle à Paris, n’approche
aucunement de celles la, graces a Dieu,
& le ſupplie qu’il luy plaiſe nous en pre¬
ſeruer.
On ne dit point, qu’il y ait en ceſte
année en noſtre hemiſphere aucune
eſtoille non encores veuë depuis celle,
qui fuſt remarquée l’an 1572. dont on à
tant eſcrit, & laquelle fuſt ſuiuie d’vne
grande peſte, qui commença à Trente
enuiron l’an 1574. & ſe coula les années
ſuiuantes à Veniſe, à Padouë & autres


16
lieux voiſins. La France ne fuſt point
affligée au tẽps de ceſte nouuelle eſtoil¬
le de ceſte maladie, mais d’vne fureur
populaire, qu’on a eſtimé auſſi dange¬
reuſe, que la peſte, & qui a trainé apres
ſoy beaucoup de mauuais accidens.
On a remarqué vne Comete au mois
d’Auril dernier paſſé.
Auſſi auons nous veu en l’annee der¬
niere trois Eclypſes, deux de la Lune,
& la tierce grande du Soleil, que ie ne
penſe pas eſtre cauſe ny ſigne de la ma¬
ladie, qui court à preſent, parce qu'elle
ſeroit plus violente & commune à tout
noſtre Hemiſphere, comme celles, qui
ont eſté cy deuant remarquees.
Les tremblemens de terre ſont quel¬
quefois ſuiuis de peſte, pource que les
mauuaiſes exhalations, qui ſortent de
la terre, apportent à l’air vne grande
corruption: cõme il aduint en la ville
de Pompei au Royaume de Naples, en
laquelle vn troupeau de ſix cens brebis
mouruſt infecté des vapeurs peſtilen¬
tes, qui s’eſleuerent apres vn grand
tremblement de terre: Et euſt ceſte
peſte paſſé plus outre, & perdu beau¬
coup d’hommes, ſi ceſte vapeur peſti¬
lente


17


lente euſt eſté plus forte, & ſi elle n'euſt
point eſté corrigée & vaincuë par la
bõté, & pureté de l’air du pays. Or n’a¬
uons nous point eu de tremblement de
terre: Auſſi la Frãce ny eſt point ſubiet¬
te graces à Dieu, non plus que l’Egy¬
pte, à cauſe de la froideur ordinaire,
qui domine en l’vne, & de la chaleur
continuelle, qui eſt en l’autre.


Quant à ce qu’on dict, que l’an Biſ¬
ſextil eſtvn des ſignes de la peſte, en ce¬
ſte anneee nous n’auons point de Biſ¬
ſexte: Auſſi ne puis ie croire, qu’vn
iour adiouſté au mois de Feurier de
quatre en quatre ans, pour reduire no¬
ſtre année au vray cours du Soleil, ſoit
cauſe, ou ſigne de la peſte, encores
qu’vn grand Medecin de ce temps ait
compté le Biſſexte entre les ſignes a¬
uãt-coureurs de ceſte maladie. Ie vou¬
drois qu’on m'en euſt apris quelque
raiſon: & ne penſe pas, qu’on vouluſt
prendre vn mauuais preſage de l’an Biſ¬
ſextil ſur le mot François corrompu,
qu’on dict, qu’il y à du Biſſetre, quand
on veut ſignifier quelque deſaſtre ou
malheur. Ce qui à parauenture eſté ti¬
ré de la ſuperſtition des Romains, qui


C


18


penſoient, que le Biſſexte fuſt mal-heu¬
reux à leur Republique. Et pource
l’Empereur Valentiniã ne ſortoit point
en public le iour du Biſſexte, fuyant ce
iour là, comme mal-encontreux.


La peſte, qui afflige les contrées voi¬
ſines, eſt auecques raiſon cõptee entre
les ſignes auant-coureurs de la peſte,
pour ce qu'elle peut eſtre facilement
communiquee par le commerce, que
nous auons auecques elles: & que les
modernes ont eſcrit, qu’au temps meſ¬
mes, que l’air eſt corrompu, il en meurt
plus par la contagion, que par l’infe¬
ction de l’air.


On peut icy adiouſter deux autres
ſignes entre les auant-coureurs de la
peſte, qui vient de la corruption de
l’air.


L’vn eſt tiré d’vn ancien, qui dict,
que c’eſt vn grand ſigne de peſte, quãd
les loups portent grand dommage aux
hommes. De là on pourroit tirer vne
coniecture qu’à plus forte raiſon le
grand dommage fait aux hommes par
le chien animal domeſtique, né pour
leur ſeruice, ſeroit vn preſage de peſte,
ou de quelque autre ſiniſtre euenemẽt.


19


Or dit-on, que l’on n’a iamais tant ouy
parler des chiens enragez, que depuis
deux ou trois ans en ça, qui ont offenſé
pluſieurs perſonnes en ceſte ville, &
porté grande nuiſance au beſtail de
quelques contrees voiſines. A quoy ie
reſponds, que le chien deuient enragé
le plus ſouuent au temps de la Canicu¬
le, & que ceux, que l’on a tenu pour en¬
iugez par ces dernieres annees, n’e¬
ſtoient pas tant ſignes de la peſte, que
d’vn excez de chaleur & ſechereſſe en
l’air, deſquelles ceſte-cy reſiſte puiſſam¬
ment a toute pourriture. Ioinct que ce
mal leur vient par leur propre intem¬
perature, & malice d’humeurs, qui s’en¬
gendrent en leurs corps, ou pour auoir
vſé de viandes ſalées, ou pour les auoir
empeſché de boire apres vn grand tra¬
uail, ou par quelque autre ſemblable
excez pluſtoſt, que par l’indiſpoſition
de l’air.


L’autre ſigne eſt pris de l’indiſpoſi¬
tion des ſaiſons, que nous recognoiſ¬
ſons ne garder aucunement leurs con¬
ſtitutions naturelles. I’adiouſte d’auan¬
tage, que non ſeulemẽt les ſaiſons ſont
fort deſreglees, mais auſſi que les iours


C ij


20


ſont merueilleuſement inconſtans &
inegaux. Ce qui nous menace de ma¬
ladies mal reglees, ſubiectes à rencheu¬
tes, accompaignées de mauuais acci¬
dens, & dont les iſſuës ſon faſcheuſes,
douteuſes, & ſouuent funeſtes. Mais
ces inegalitez de ſaiſons ne ſont pas
touſiours cauſes, ny ſignes certains &
neceſſaires de la corruption peſtilente
de l’air. Quia non ſemper habent, τὸ θερ¬
μὸν ϖολέμιον, καὶ κτεῖνον σηπεδονῶδες, in
quo eſt regnum peſtilentiæ, comme diſoit
l’Hippocrat François, l’honneur de
noſtre ſiecle, & l’vne des perles pretieu¬
ſes de la riche mõſtre de l’eſchole de pa¬
ris Nous voyõs ſouuent en France les
années exemptes de peſte par la grace
de Dieu, & toutesfois leurs ſaiſons fort
deſreiglées en leurs tẽperatures: ce que
nous reſſentõs manifeſtemẽt par leurs
qualitez inconſtantes & inegales, &
encores par le dommage des fruicts,
qui aduancez par la bonté & chaude
temperature du temps, ſi par apres ils
ſe trouuent ſurpris de froid, ſont bruſ¬
lez, bruinez, perdus, ou deſſaiſonnez:
Peſte certainement de fruicts, mais qui


21


ne va pas ſouuent aux hommes.


Les anciens Medecins nous ont don¬
né vn certain moyen, pour cognoiſtre,
ſi la peſte vient de la corruptiõ de l’air,
c’eſt à ſçauoir quand vne grande partie
du peuple eſt affligée d’vne meſme ſor¬
te de maladie accompagnée de ſes pro¬
pres ſignes, que nous auons ſpecifié cy
deuant. Car puis que la cauſe eſt tres-
commune, il faut que les effects ſoyent
tres-communs. Quand la peſte vient
de la corruptiõ de l’air, elle ſe commu¬
nique indifféremmẽt à toutes regions,
à toutes perſonnes de quelque condi¬
tion, qu’elles ſoyent, à tous aages,
à tous ſexes, & à toutes ſortes de
temperatures: comme celles dont nous
auons parlé cy deuant qui furent du
temps de l’Empereur Commodus, en
l’an mil trois cens quarante & huict, &
en l’an mil quatre cens cinquante. A¬
pollonius le Tyané ẽ aduertiſt les Ephe¬
ſiens, qu’ils ſeroient trauaillez de la pe¬
ſte. Il fonda ſa prediction non point ſur
le deſreiglement des ſaiſons, mais ſur
ce, que luy, qui eſtoit bien né, bien rei¬
glé en ſa maniere de viure, & qui ne fai¬
ſoit aucun excez, eſtoit neantmoins


22


malade: & partant il iugea que la cor¬
ruption de l’air eſtoit cauſe de ſon in¬
diſpoſition. Les ſaiſons de l’an 1580.
ſemblerent aſſez bien reglées, l’Eſté fut
fort ſec, qualité propre pour empeſ¬
cher la pourriture, & neantmoins on
peut rapporter la cauſe de la peſte, qui
couruſt lors à la corruption de l’air,
pource que ceſte peſte fut grande, affli¬
gea beaucoup de peuples, & qu'elle
vinſt à la ſuitte d’vne Coqueluche, dõt
peu de perſonnes ſe peurent garentir.
Ceux qui eſtoient malades de la Co¬
queluche, auoyent vne petite fieure,
reume, mal de teſte, mal de cœur, grãd
degouſtement, & guariſſoient tous par
la bonté de nature, qui leur excitoit v¬
ne petite ſueur, ou moiteur. Ceſte ma¬
ladie populaire, & toutesfois ſalutaire,
qui venoit pluſtoſt de quelque indiſpo¬
ſition ou alteration de l’air, que de cor¬
ruption, fuſt toſt apres ſuiuie d’vne pe¬
ſtilente, qui aſſailloit le peuple auec les
meſmes accidens, mais faiſoit incon¬
tinent cognoiſtre ſa malignité par ſes
propres ſignes cy deuant ſpecifiez, &
par la mortalité, qui fut ſi grande, qu’il
en mouroit beaucoup plus, qu’il n’en


23


eſchappoit. Durant ceſte peſte il n’y a¬
uoit autre maladie à Paris, & ſi dauan¬
ture il s’en trouuoit quelque autre, cõ¬
me fieure tierce, ou double tierce, elle
ſe tournoit incontinent en peſte: Signe
remarqué par les Medecins qu’il y a¬
uoit corruption de l’air.


Nous voyons iuſques icy en ceſte
ville d’autres maladies, que des peſtilẽ¬
tes. On voit des ereſypeles, des fie¬
ures tierces, des diaires auec bubons,
qui ont faict quelquefois abandonner
les malades, qui ſe ſont trouuez guaris
au bout de quarante heures, ou enui¬
ron.


Si la corruption de l’air n’eſt point
cauſe de la peſte, qui eſt à Paris, il nous
en faut rechercher vne autre.


I’ay dit cy deuant, qu’vne cauſe treſ-
commune engendre des maladies treſ-
communes. Il eſt donc vray ſembla¬
ble, qu’vn effect moins commun de¬
pend d’vne cauſe moins commune.


Nous diſons, que les venins ſe peu¬
uent engendrer dãs les corps humains,
cõme l’humeur malin, qui fait les epi¬
leptiques, & celuy, qui fait les paſſions
hyſteriques. Par meſme raiſon ceſte


24


grande pourriture, qui apporte les ma¬
ladies peſtilentes moins communes,
peut eſtre engendrée en certains corps
pluſtoſt, qu'es autres, ſelon qu’ils ſont
diſpoſez, & dõt on peut apporter quel¬
que autre cauſe externe moins com¬
mune, que l’indiſpoſition de l’air.


Vne mauuaiſe maniere de viure, cõ¬
mune à quelques pauures gẽs, peut ex¬
citer vne maladie peſtilente premiere¬
ment commune à ceux, qui ont ainſi
veſcu, & qui puis apres par contagion
ſe communique aux autres. Cela nous
eſt teſmoigné par les anciens Mede¬
cins. En l’an 1590. nous auõs veu ceux,
qui auoient pendant le ſiege mangé du
pain d’auoine, & ie ne ſçay quelle eſpe¬
ce de bouillie, malades de lãgueur auec
enfleure de iambes & de cuiſſe, & quel¬
quesfois de tout le corps. Ceſte mala¬
die n’eſtoit point contagieuſe, ains ſeu¬
lement commune à ceux, qui auoient
eſté contraincts de s’aider de ces mau¬
uaiſes viandes. Hippocrates remarque
quelques incommoditez ſemblables
aduenuës en la ville d’Aeno en Thra¬
ce, pource que le peuple en vne grande
charté de viures auoit veſcu de legu¬
mes,


25


mes, & d’vn petit grain, qu’on appelle
des ers.


Non ſeulement les hiſtoriens, mais
auſſi les medecins, comme Galenus, &
Auenzoar, nous teſmoignent, que les
maladies peſtilentes n’ont eu quelque
fois autre cauſe, que la cherté des vi¬
ures, a raiſon de quoy le pauure peuple
eſtoit contraint de ſe nourrir de mau¬
uaiſes viandes, qui engendroyent les
humeurs malins & peſtilents.


La contagion peut auſſi apporter ce
mal, qui puis apres ſe coule, s’acroiſt, &
faictvn grãd degaſt, s’il n’y eſt ſoigneu¬
ſement pourueu. Il me ſouuient, qu’en
l’an 1579. vn marchant eſtranger venãt
d’vn lieu infecté arriua en ceſte ville, &
apporta la peſte en ſon hoſtellerie. Le
cours de ce mal fuſt arreſté par la dili¬
gence des Magiſtrats Politiques, &
couua tout l’hyuer: Mais le vent de
midy venant des regions infectees, qui
ſouffla tout l’eſté ſuiuant, nous appor¬
ta vne telle corruption, qu’elle ſurmõ¬
ta quaſi le ſoin, la diligence & l’indu¬
ſtrie deſdits Magiſtrats Politiques,
gens de bien & d’honneur, & amateurs
du bien public.


D


26


Ceux, qui iuſques à preſent, ont eſté
affligez de ceſte maladie, ſont pour la
plus grande part, pauures gens. Iuſques
icy on remarque peu de perſonnes
qualifiées affligées de ce mal. Il y a
deux ans, que ie recherchay curieuſe¬
ment quelques cauſes moins commu¬
nes de ce mal, qui eſtoit à Paris moins
commun, & entre autres apris, qu’en
vn quartier de ceſte ville ce mal com¬
mença par l’indiſpoſition d’vn hom¬
me, dont on dict la cauſe auoir eſté vne
frayeur, ou vne mauuaiſe exhalation,
qu’il receut par vne ouuerture de terre.
On ne parloit encores alors quaſi point
de peſte. Mais elle ſe fiſt cõgnoiſtre par
les effects: car incontinant apres le de¬
cez de ceſt homme la maladie peſtilen¬
te ſe communiqua par contagion au
voiſinage, qui auparauant eſtoit ſain.
Or eſt-il certain, que ceſte maladie viẽt
aucunefois de frayeur, aucunefois des
mauuaiſes exhalatiõs de la terre, com¬
me nous auons dict de la ville de Pom¬
peï: comme auſſi on trouue par eſcrit,
que les oyſeaux, qui paſſoyent par deſ¬
ſus le Golfe d’Auerno au Royaume de
Naples, mouroyent, & que la peſte e¬


27


ſtoit ſouuent és lieux voiſins, à cauſe de
la puanteur, qui ſortoit de ce golfe. Ce¬
la me confirma en l’opinion, que i’a¬
uois lors, que ceſte maladie ne venoit
point d’vne cauſe tres-cõmune, com¬
me de l’air, mais d’vne moins cõmune,
cõme peuuent eſtre celles, que ie viens
de dire, la mauuaiſe nourriture cõmu¬
ne aux pauures gens, & la communi¬
cation de commerce, qui ſe peut faire
entre particuliers, & autres ſemblables.


Ce qui me fiſt eſperer & iuger, que le
mal ne paſſeroit point plus auant,
moyennant la grace de Dieu: & le ſuc¬
ces fuſt tel, que nous eſperions. Les
meſmes raiſons me font eſperer le ſem¬
blable par la bonté de Dieu, moyen¬
nant le bon ordre, que Meſſieurs de la
police apporteroyent à deſraciner la
cauſe du mal, & ce qui le fomente.


Toutes choſes bien peſées & con¬
ſiderées, mon aduis eſt, que l’air n’a
point ceſte chaleur, ennemie de la na¬
turelle, & pourriture meurtriere, qui
puiſſe eſtre cauſe de la peſte, qui court
à Paris. Et neaumoins ie ne voudrois
pas, que le peuple ſur ceſt' aſſeurance
s’endormiſt, & ſe rendiſt nonchalant


D ij


